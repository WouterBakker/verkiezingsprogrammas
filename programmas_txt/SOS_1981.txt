politieke p  artij: Secretariaat: postbus 1140- 1400  BC  Bussum 
Postgiro 4201234. t.n.v. S.O.S. Breda 
Bank: A.B-.N. Breda nr. 52.06.35.000t.n.v. S.O.S. 
Vraag programma en 
Dez __ propagandamateriaal: 
S.O.S., postbus 250, 5800  AG  Venray 
nieuwe 
politieke 
partij 
S.O.S. 
I itsisIsi  
zakelijk omdat het zich christelijk noemende 
C.D.A. 
a) principes heeft verlaten, die nooit verlaten mogen worden. 
b) wetten laat overtreden, die nooit overtreden mogen worden. 
c) levensrechten schendt, die nooit geschonden mogen worden. 
Opdat de katholieke christenen in Nederland toch met vertrouwen hun stem kunnen 
uitbrengen op een politieke partij, die de christelijke principes als uitgangspunt en leidraad 
handhaaft, daarom deze nieuwe politieke partij: S.O.S. 
Uitgaande van God als Schepper van hen el en aarde stelt de S.O.S. in haar beleid de 
belangen van het gezin centraal. 
S.O.S. wil onvoorwaardelijke handhaving wettelijke bescherming van iedere mens vanaf 
de ontvangenis tot aan de natuurlijke dood. 
S.O.S. streeft naar zuivering in de samenleving van de geestelijke milieuverontreiniging 
door porno en drugs, door sexshops en verderfelijke en godslasterlijke films. 
Om deze situatie samen te overleven is een christelijke politieke partij, waarop de 
katholieken met vertrouwen kunnen stemmen, absoluut noodzakelijk. 
(J11 ILA ['I.] 
"Samen Overleven of Sterven". iiis Iiim1i &i 
Secretariaat: 
Postbus 1140- 1400  BC  Bussum 
Propaganda: S.O.S., postbus 250, 5800  AG  Venray 
Giro 42 01 234 
Bank: A.B.N. Breda Nr. 52.06.35.000 
Ministerie van Binnenlandse Zaken, 
Aan de kiesraad, 
Heden donderdag 26 februari 1981 brengen de ondergetekenden, te weten: 
- De Heer Gerard A. van den Berg, geb. 30 aug. 1916 te Oeffelt 
wonende te Breda, Montenspark 14 
van beroep directeur ener onderneming, 
- Mevrouw Anny B.A. Reijnders-de Wolf, geb. 5 maart 1919 te Amsterdam 
van beroep huisvrouw, 
wonende te Zevenbergen, (N. Br .), Stationsstraat 18 
- De Heer Dr. Matthijs Eduard Marie Stumpel, geb. te Dordrecht, 22oct. 1921, 
wonende te Bussum, Brediusweg 40, 
van beroep dierenarts in dienstbetrekking bij een pharmaceutische onderneming, 
allenNederlandse Staatsburgers en vrij van enige beperking in de uitoefening van hun 
stemrecht en van hun recht om een politieke groepering op te richten in de zin der 
kieswet, 
ter kennis van de Kiesraad 
dat zij op donderdag 19 februari 1981 ten huize van bovengenoemde Heer Stumpel een 
groepering hebben opgericht ter deelname aan de verkiezingen voor de Tweede Kamer 
der Staten Generaal. 
Deze groepering draagt de naam van: Samen Overleven of Sterven, afgekort: S.O.S. 
De volgende overwegingen bewogen hen hiertoe: 
De nataliteit van het Nederlandse volk is tot ver beneden de vervangingsgrens gedaald. 
Ongeboren kinderen worden bij tienduizenden met toelating der Overheid in de 
moederschoot gedood. 
Het gezin krijgt fiscaal en sociaal niet de voorkeursbehandeling waarop het recht heeft. 
Het volk is verscheurd door de valse waan van een toekomstdroom van collectief bezit en 
van totale materiele gelijkheid, genaamd de permanente klassestrijd tussen het 
zogenaamde kapitaal en de arbeid. Hierdoor worden alle problemen en lasten op de 
Overheid afgewenteld en wordt het volk zelf arbeidsschuw en nodeloos afhankelijk. Alle 
mensen hebben echter recht op bezit en zijn verplicht voor de verwerving, instandhouding 
en waardevermeerdering daarvan te werken. De overheid werkt waardeverlies van het 
geld in de hand door enorme overbesteding in haar collectieve uitgaven en subsidies en is 
kennelijk niet willens of bij machte zich te beperken. Zo maakt de Overheid schulden bij de 
volgende generatie, hetgeen strijdig is met goed ouderschap. 
De Overheid, verleid door het idee van een vrije wereldmarkt, laat allerlei invoer toe van 
artikelen, die ons land zelf goed kan vervaardigen en let niet voldoende op haar 
betalingsbalans. 
De ontwikkelingshulp is versnipperd over talloze kleine projecten en eenzijdig gericht op 
een bepaald soort maatschappijverandering, waarvan het niet vaststaat of deze het 
algemeen belang dient. Het Nederlandse bedrijfsleven is bij deze ontwikkelingshulp 
nodeloos buiten spel gezet. 
De oprichters besloten daarop de groepering op te richten, welke de volgende principes 
huldigt en de nu te noemen doelstellingen nastreeft. De groepering Samen Overleven of Sterven, afgekort S.O.S. 
gaat uit van het Bijbelse gegeven, dat deze wereld door GOD geschapen is en dat deze 
wereld door zijn geordende en doelgerichte structuren als GOD's schepping voor alle 
mensen kenbaar is, 
dat GOD de mensen, man en vrouw, naar Zijn eigen Beeld en Gelijkenis als één familie op 
deze aarde schiep, en dat deze mens begaafd is met een Vrije wil om het goede te kunnen 
nastreven, met een verstand, om de werkelijkheid van de scheppende GOD te kennen en 
met een bovenstoffelijke onsterfelijke ziel om GOD zijn Schepper boven alles en zijn 
naaste als zichzelf te kunnen liefhebben, 
dat de mens hierdoor tot objectieve en algemene kennis van waarheden in staat is, 
dat de Schepper het onverbreekbare huwelijk tussen man en vrouw instelde voor de 
uitbreiding van deze mensenfamilie, waardoor het gezin de eerste rechthebbende cel in de 
samenleving is met de man als natuurlijk hoofd ervan en kostwinner, 
dat de Overheid, de mogelijkheid tot echtscheiding onverlet latend, het natuurlijk recht op 
wettelijke erkenning dezer onverbrekelijkheid voor allen, die dit willen, dient te honoreren, 
dat de Staatwetten alle natuurlijke zedenwetten moeten tot uitdrukking brengen en 
sanctioneren, welke de Schepper in de natuur der mensen vastlegde en in hun hart 
inprentte en dat de burgers zich moeten beijveren opdat dit steeds meer en beter 
verwezenlijkt zal worden, 
dat het leven van de mens van zijn ontvangenis in de moederschoot af tot aan zijn 
natuurlijke dood onaantastbaar en heilig is en dat ieder vergrijp hiertegen dien-
overeenkomstig dient gestraft te worden, 
dat de morele en godsdienstige opvoeding der kinderen, met insluiting der zogenaamde 
sexuele opvoeding in de eerste plaats aan de ouders toekomt, als plicht en recht, 
dat de status van de bijzondere school zo als deze nu is, moet gehandhaafd worden dat 
zowel het openbare als het bijzondere onderwijs moet toezien, dat de jeugd tot goede 
Nederlanders wordt opgevoed in erkenning van de menselijke waardigheid, in eerbied, 
gehoorzaamheid en liefde voor de ouders en de medemens, in liefde voor het vaderland en 
erkenning van het Gezag van de Koning, die ons regeert bij de gratie GOD's, in eerlijkheid 
en trouw aan het eens gegeven woord, 
dat deze algemene zedelijke waarden van ons volk op gepaste wijze dienen beschermd te 
worden door de Overheid in pers, radio en televisie, 
dat de Overheid zich dient te onthouden van enige subsidiering van de pers, en de N.O.S. 
zich op haar terrein van technische dienstverlening moet beperken, 
dat er in openbaar zowel als in bijzonder onderwijs bewust gewaakt dient te worden tegen 
geestelijke vervuiling van het milieu door misleidend en platvloers taalgebruik, door 
aanbeveling van gebruik van geweld ter verkrijging van sociale erkenning, en door 
propaganda voor normloze vrijheid, 
dat de Overheid voor waardevast geld dient te z&gen en alle overheidslichamen dienen te 
werken met een sluitende begroting en dat de Overheid hiervoor geen leningen dient op te 
nemen, 
dat de Overheid het consumptieve krediet en de rente daarvoor aan sterke banden dient te 
leggen, en geen subsidie dient te verlenen voor diensten die zij zelve niet verricht, 
dat speculatie met geld, met aandelen van ondernemingen, huizen, grond of andere 
goederen, die misbruik maakt van de onwetendheid of de behoefte van derden, met alle 
daartoe geëigende middelen dient onmogelijk gemaakt te worden, dat een minimum inkomen moet gegarandeerd worden, afgestemd op het onderhouden 
van een gezin, aan de kostwinner daarvan, en dat vakmanschap en deskundigheid 
voldoende dienen gehonoreerd te worden, dat hel jeugdloon echter dient aangepast te 
zijn aan de reële prestatie en de behoefte, opdat de jongeren zoveel mogelijk in de 
gelegenheid gesteld kunnen worden nuttige arbeid té verrichten en zich v akbekwaamheid 
te verwerven, 
dat de vaste, geschoolde medewerkers in de vrije onderneming deel moeten kunnen 
hebben in de waardevermeerdering van die onderneming en het natuurlijk recht en de 
plicht hebben te participeren in het bezit van het risico van de onderneming, 
dat de ondernemingsraad onder de leiding van de ondernemer zelf of diens 
gevolmachtigde te allen tijde de controle dient te hebben over het vreemde kapitaal in de 
onderneming, 
dat tenslotte het systeem der publiekrechtelijke en bedrijfstakgewijze opbouw der 
maatschappij door de Overheid dient bevorderd te worden, opdat de lagere organen, 
welke meestal als vanzelf en uit welbegrepen eigenbelang plegen op te bloeien, ook ten 
volle kunnen functionéren; taken -ook controlérende- welke de lagere organen 
redelijkerwijze zelf kunnen uitvoeren, dient de Overheid niet naar zichzelf toe te trekken, 
dat bij alles dient voorop te staan, dat de eigendom een sociale functie heeft ten bate van 
het algemeen welzijn, en de Overheid hier op dient toe te zien, 
dat de zogenaamde overwinst op de eerste plaats bij de onderneming dient te blijven, 
waarbij de Overheid regelend kan ingrijpen opdat deze gebruikt worde voor diversificatie, 
een bredere vakopleiding van de medewerkers en risicospreiding, 
dat ons land zijn ontwikkelingshulp moet concentréren op enkele gebieden, opdat waarlijk 
grote projecten kunnen aangevat worden op deskundige wijze en met volledige 
inschakeling van het Nederlandse bedrijfsleven en dat dit geenszins in strijd hoeft te zijn 
met respect voor de eigen cultuur van de bevolking noch met de bevordering van 
zelfstandige en kleinschalige nijverheid of landbouw, dat men hier de kanalen dient te 
volgen, die gezien de historische ontwikkeling de meeste plaatselijke ervaring hebben; 
De oprichters behouden zich met recht voor van hun medewerkers de instemming met 
bovenstaande beginselen van deze groepering te vorderen, 
Aldusbesloten en gedaan te Bussum, op donderdag, 19 februari 1981, 
G.A. van den Berg,  
Anny B.A. Reijnders-de Wolf, 
Dr. M.E.M. Stumpel, 11 111:1 iliAvIcli [1'(] ii.) Ib11 t'iKiL1  
Beschouwingen 
Vele weldenkende mensen maken zich zorgen over de morele ontreddering, waarin men 
hier in Nederland, geleidelijk aan terecht is gekomen. 
De natuurwet, door de Schepper in ieder mensenhart gegrift, en in de Heilige Schrift 
opgetekend, wordt steeds meer en meer verlaten. 
Nu het goddeloze heidendom zich steeds meer in zijn ware gedaante durft te vertonen 
wordt het de hoogste tijd, dat wij ons herbezinnen op onze wortels. Als meest scherpe 
voorbeeld kan worden gewezen op het verlaten van het gebod "gij zult niet doden". 
Zo zal het ongeboren kind straks geen recht meer hebben op leven en zal voor het eerst in 
de Nederlandse geschiedenis -door n.b. de moeder- "op aanvraag" weerloze kinderen in 
de moederschoot mogen worden gedood als het maar technisch en vakkundig gebeurt. 
Dit wetsvoorstel houdt ook in, dat de vader geen enkele wettelijke bescherming kan geven 
aan zijn ongeboren kind. Legalisatie van euthanasie zal niet lang op zich laten wachten. 
Een boekje hierover is inmiddels, zonder strafvervolging verschenen. In zieken- en 
verzorgingshuizen wordt reeds ongevraagd, euthanasie toegepast. 
De criminaliteit neemt angstwekkende vormen aan. 
Geregistreerde misdrijven 1970- 266.000, nu 1980- 720.000. 
Als God, de absolute, uit de zichtbaarheid van de samenleving wordt gebannen, moet er 
iets anders absoluuts voor in de plaats komen. 
Halve maatregelen helpen niet tegen de zuigkracht van het materialisme. Het Godloze 
materialistische collectivisme,moet uit haar aard centralistisch bureaucratisch ontaarden; 
het moet ontaarden in totale dictatuur en steeds dieper ingrijpende staatsbemoeienis. 
Het bijzonder onderwijs lijkt bijna zijn doelstelling geheel verloren te hebben. Daar heerst 
op het ogenblik een mentaliteitscrisis, gepaard gaand aan een geestelijke verontreiniging 
en taalvervuiling. Onder het mom van letterkunde worden de leerlingen verplicht 
schandaal-lectuur te lezen. 
Het C.R.M. geeft subsidies aan eenzijdig gerichte groeperingen. De links-gerichte 
journalisten-opleiding is inmiddels doorgedrongen in de nieuwsmedia. Intussen blijkt, dat 
het openbare leven, zoal niet theoretisch dan toch practisch, atheïstisch is. 
Het resultaat van dit alles is, dat de mensen die de huidige gang van zaken nog duidelijk 
onderscheiden, zich afkeren van het C.D.A. Wij geloven in het behoud van alles wat ons 
lief is .....en ook in de bestaande waarden en het streven ernaar deze te behouden en 
zonodig te verbeteren. 
S.O.S. wil gebruik maken van de ervaringen van onze ouders, de ervaringen van de 
wetenschap en de ervaring, die voortkomt uit de historie. Met deze leermeesters voor 
ogen willen wij een eerlijke en duidelijke politiek voeren. 
De erkenning van het gezin, als de eerst rechthebbende cel in de samenleving met daarbij 
de bescherming van de eigendom, de waardevastheid van de besparingen -wat alles eng 
samenhangt en elkaar nodig heeft- schept een sfeer van werklust en verantwoord-
gelijkheidsgevoel, waarin de samenleving zich als vanzelf ontplooit met een minimum aan 
gecentraliseerde contrôles. 
We moeten terug naar waar we van het spoor afweken; de lijnen opstellen van de 
natuurlijke samenleving. De natuurlijke zedenwetten, de eigendom, de tien geboden in de 
grondwet doen erkennen. 
S.O.S. is een Nederlandse politieke partij, die tot doelstelling heeft het onvoorwaardelijk 
respect voor het menselijk leven en voor de menselijke waardigheid te waarborgen en het 
respect voor het gezin en voor elkanders eigendom te verwezenlijken. Dat moet de basis 
zijn van de grondwet. Daarom nu heeft een "groep verontrusten" het initiatief genomen zich aaneen te sluiten. 
Waarom nu ineen nieuwe politieke Partij? Omdat wij onze stem willen doen doorklinken. 
De bestaande politieke partijen hebben hun- 
a. principes verlaten, welke nooit verlaten mochten worden; 
b. wetten laten overtreden, welke nooit overtreden mochten worden; 
c. levensrechten laten schenden, welke nooit geschonden mochten worden. 
Daarom wil S.O.S. zich inzetten voor de volgende zaken, die zij van fundamenteel belang 
acht. 
Het is de taak van de overheid de wetgeving te richten op de bescherming van de mens 
d.w.z. vanaf de bevruchting tot de natuurlijke dood, en van die instellingen (zoals gezin, 
school, kerk, werkkring en verdediging), die ieder persoon de kans geven zich op de beste 
wijze te ontwikkelen. De pijler van de maatschappij is het gezin. De onaantastbaarheid 
van de weerloze medemens moet vastgelegd worden van conceptie tot de natuurlijke 
dood. Het wetsvoorstel van C.D.A. + V.V.D. aangaande abortus-provocatus, zo ook het 
daarmede verband houdende wetsvoorstel: opname van abortus-provocatus in het 
ziekenfondspakket "KAN en MAG geen wet worden". Het moet volkomen ondenkbaar 
en onmogelijk worden, dat op de oude of de ongeneeslijk zieke mens op den duur druk 
uitgeoefend gaat worden om er maar een eind aan te maken. 
Het bijzonder onderwijs moet bewaard blijven en beantwoorden aan haar doelstelling. Al 
op de lagere school dient de kinderen levensstijl te worden bijgebracht; liefde voor de 
ouders - de medemens; vaderlandsliefde; sportief gedrag in de sport, eerlijkheid en trouw 
aan eensgegeven woord. 
Waken dat geen geestelijke milieu-verontreiniging kan plaatsvinden. De school dient de 
ethisch-sociale grondwaarden helpen te integreren. De leerlingen mogen geen slachtoffer 
worden van onderwijsexprimenten. 
Er moet naar gestreefd worden het aantal universitaire opleidingen af te stemmen op de 
toekomstige behoefte door middel van tijdige, goede adviezen. 
De geestelijke volksgezondheid: deze zal door ons steeds aan het Evangelie worden 
getoetst. Uitgangspunten moeten o .a. zijn: 
eerbied voor het menselijk leven; eerbied voor het huwelijk; eerbied voor de menselijke 
waardigheid. De sexuele voorlichting en opvoeding is allereerst de taak van ouders en 
opvoeders; dezen kunnen dit overdragen aan anderen. De overheid dient op te treden 
tegen opdringende pornografie. Het C.R.M. moet dat, wat culturele waarde heeft, 
beschermen en bevorderen. Subsidie aan groepen en instellingen, die achteraf decadent 
zijn geworden, dienen met beleid te worden beëindigd. 
Duidelijke normen voor inhoud en presentatie van radio- en t.v.-programma's zijn 
dringend gewenst. 
Het subsidiebeleid moet worden herzien. 
In de ether dient omroepvrijheid te bestaan mits wetten en normen niet worden 
geschonden. Steun aan acties, welke onze christen-democratische wetten aantasten, 
alsmede aan acties, gericht tegen andere naties, is ontoelaatbaar. De taak van de NOS 
dient zuiver objectief-informerend te zijn. Van het onderwijs en de volksvoorlichting uit zal 
een opvoedende taak moeten uitgaan ter bevordering van een goede samenleving. De 
radio en de t.v. moeten zorgen voor ontspanning, en ontwikkeling met een positieve 
inhoud, zowel voor kinderen als voor volwassenen. Negatieve invloeden moeten geweerd 
worden. 
Preventieve maatregelen tegen druggebruik. Er dient een objectieve voorlichting te komen 
over de mate, waarin een relatie bestaat tussen echtscheiding enerzijds en b.v. verslaving, crimineel gedrag  etc.  anderzijds. 
Jeugdlonen dienen niet langer aan een minimum te worden gebonden, maar in 
overeenstemming met inzet en prestaties te worden gebracht. Dit zal de jeugdwerkloos-
heid terugdringen. 
Het is van het allergrootste belang dat zij in de gelegenheid worden gesteld om te kunnen 
werken. De werkende jongeren boven de 15 jaar dienen Vrij te zijn in hun partieel- en 
vormings-onderwijs, als blijkt dat ze in de praktijk beter kunnen functioneren. 
Volksgezondheid en milieu: Er moet worden gestreefd naar optimale inrichting en 
uitrusting van de ziekenhuizen en er moet gezorgd worden voor voldoende verplegend 
personeel. Daarnaast dient gewaakt te worden voor prestigeprojecten. Elke behandeling 
waaraan behoefte is, dient snel te worden gerealiseerd, wachtlijsten zijn zondermeer 
ontoelaatbaar. 
De streekziekenhuizen dienen gehandhaafd te worden. Gezondheidszorg dient gericht te 
zijn op het leven en derhalve is elk initiatief dat dit leven wil vernietigen in alle opzichten 
onaanvaardbaar. De bedienaars van de gezondheidszorg mogen niet in hun maatschappe-
lijke zekerheid worden aangetast. 
Bij minderjarige kinderen beslist de ouder en niet het kind, t.a.v. een normale medische 
ingreep. In de psychiatrie dient de behandeling deskundig te geschieden met respect voor 
de zieke mens. Euthanasie, zowel als het kunstmatig verwekken van leven zijn in strijd met 
Gods wet, de natuurwet en deze handelingen zijn zondermeer ontoelaatbaar. 
De ouderen onder ons verdienen zeer zeker onze bijzondere aandacht. Voor hen dient 
huisvesting, waaronder te betalen service-oorden, bejaardenwoningen en het inwonen bij 
kinderen te worden bevorderd. 
Wij moeten ervan af dat het hebben van een inkomen pensioen-uitkering en de A.O.W. 
invloed hebben op het aangaan of instandhouden van een huwelijk. Er moet mogelijkheid 
komen voor communicatie- en alarm-systemen; (bejaarden, hulpbehoevenden). 
Maatschappelijke hulp en advies, dient op de praktijk gericht te zijn, én passend bij de 
levensstijl van de hulpbehoevende. 
Van groot belang is dat er depôts gecreëerd worden voor de afval van de giftige stoffen 
om bodemverontreiniging te voorkomen. Wij willen ethische maatstaven bij de 
behandeling van het dier. 
Sociaal-economisch 
De inkomens moeten op rechtvaardige wijze worden verdeeld, afgestemd op het werk. 
Een minimum inkomen moet worden gegarandeerd en afgestemd op het gezin. Een goede 
vakman, de specialist en allen die zich extra inzetten, moeten voor hun deskundigheid 
voldoende gehonoreerd worden. 
S.O.S. streeft een natuurlijke opbouw van de maatschappij na, in een sociale ordening. 
De onpersoonlijke klassestrijd moet omgebogen worden in bedrijfsoverleg in de branche 
ter opbouw van een echte arbeidsgemeenschap. Wij moeten streven naar erkenning van 
natuurlijke groepen. Ook de werknemer moet in de gelegenheid worden gesteld tot 
aanzienlijke premie-verlaging te geraken door vrijwillig een eigen risico op zich te nemen. 
Sociale zaken: 
Zowel het bedrijfsleven als de kleinschalige particuliere ondernemer dient werkgelegen-
heid te scheppen. Ten eerste door productie van gevraagde goederen en ten tweede door 
stimulering middels een meer aantrekkelijk belastingstelsel. Alle sociale en maatschappe-
lijke uitkeringen dienen onder één dak gebracht te worden, ter betere contrôle en snellere 
afwikkeling. 
Mogelijkheden dienen geschapen te worden, dat ook zelfstandigen en kleine onder-
nemingen zich kunnen ontwikkelen en blijven bestaan, o.a. de boeren, tuiners en de middenstand. Het ondernemers-klimaat •is in Nederland zo onaantrekkelijk, dat jonge 
ingenieurs hier geen ondernemer willen worden. Liever zoeken zij de beschutting van het 
grote bedrijfsleven, de overheid, of vertrekken naar het buitenland. 
De consumptie van landbouw-producten moet worden vergroot door betere afzetmoge-
lijkheden, waaronder de ontwikkelingslanden. Men zal ook rekening dienen te houden 
met de bestaansmogelijkheden van de grote ondernemingen. Mede daardoor heeft men 
dan de mogelijkheden om een goed sociaal beleid te voeren. Een goed economisch beleid 
zal de productiekosten doen dalen en de export bevorderen. 
Stimulering van het kleinbedrijf door gemakkelijke start-kredieten. 
Energie: 
Wij streven ernaar, dat een meerjaren-programma, waarin het totale energiebeleid aller-
eerst gericht op het zorgvuldig en doelmatig gebruik van energie, beter tot zijn recht komt; 
dat Nederland voor zijn aardgas prijzen bedingt, die in overeenstemming zijn met de 
bijzondere aantrekkelijke eigenschappen van het aardgas; 
dat ernst gemaakt wordt met het onderzoek naar de mogelijkheid van economische 
winning met nieuwe technieken van Nederlandse kolen. 
Landbouw en Visserij: 
Hierin vinden wij de oorspronkelijke bedrijven van ons land. Wij moeten er alles aan doen 
om deze inderdaad nationale beroepen te houden. Ook de ligging van ons land is daarvoor 
zeer geschikt. 
Verplichte vereniging, zoals een landbouwschap, is een vrijheidsbeperking en dient 
opnieuw ter discussie te worden gesteld. 
Het belastingsysteem: 
Belastingen zijn uitsluitend bestemd ter financiering en nimmer voor de herverdeling van 
het nationaal-inkomen. Een verschuiving van de directe naar de indirecte belastingen zal 
een eerlijker beeld van heffing geven. Het belasting-systeem moet ook afgestemd zijn op 
hetgezin. Onredelijk hoge winsten, die niet ten goede komen aan de samenleving, moeten 
worden beteugeld. Vermogens-aandelen van B.V. en privé-vermogens, die geen winst 
uitkeren dienen buiten de vermogens-belasting te vallen. 
Eigendom: de plaats; en de erkenning van het gezin. 
Geld is slechts ruilmiddel, moet waardevast zijn. De overheid moet de tering naar de 
nering zetten. De collectieve uitgaven mogen niet boven een bepaald percentage van het 
nationaal inkomen stijgen. Rente- en credietwezen moeten drastisch herzien worden. 
Ons belastingstelsel is onaanvaardbaar, gecompliceerd en ondoorzichtig geworden. Vast 
staat, dat ons systeem van progressie heeft gefaald. Het is gebleken, dat vereenvoudiging 
van ons belastingstelsel mogelijk is. De Horeca-bedrijven en recreatie-oorden zouden 
voldoende mogelijkheden moeten hebben om aantrekkelijk te zijn voor ontspanning en 
vakantie-verblijf. 
Bestudeerd dient te worden hoe zwakke bedrijfstakken beschermd kunnen worden tegen 
buitenlandse concurrentie-vervalsingen, zonder in conflict te komen met E.E.G.- en 
andere verplichtingen. 
Bouw- en huurbeleid: 
Het is duidelijk dat er een groter percentage van het inkomen aan wonen zal moeten 
worden gespendeerd. Het bouw- en huurbeleid zal geleidelijk aan gericht moeten worden 
op de kostprijs. De vrije bouw zal snel een lagere huur en meer huizenbouw bevorderen. 
Het wederrechtelijk in bezitnemen van woonruimte -het kraken- is volledig onacceptabel 
en dient met alle middelen te worden bestreden. Het zou een goede zaak zijn als meer sociaal-gerichte instellingen, zoals b.v. de vakbonden hun reserve- en stakingskassen 
zouden beleggen in de bouw van goedkope, kleine wooneenheden. 
Naast de werkgelegenheid in de bouwsector, zou hierdoor ook een groot deel van de 
aanwezige vraag naar woonruimte kunnen worden beantwoord. Wanneer de overheid 
werkgelegenheid zou creëren, waarvoor geen import nodig is dan zou dat niet meer 
kosten dan werklozen uitbetalen. 
In aanmerking komen o.a. wegen voltooien, die nog maar gedeeltelijk zijn aangelegd, 
zoals bv. de Zuidelijke Rondweg Breda, de Maasroute, de weg Utrecht-Amersfoort, 
Amsterdam-Zaanstraak; werkzaamheden aan de oevers van onze rivieren, die met 
uitslijten bedreigd worden. 
Een goede volkshuisvesting wordt als een eerste levensbehoefte en dus als een sociaal 
grondrecht erkend. 
Verkeer: 
Ruime doorgaande wegen en Vrije kruisingen bevorderen een snelle doorstroming van het 
verkeer en besparen energie door het ontbreken van onnodig oponthoud. De verbetering 
en uitbreiding van ons wegennet is derhalve van het hoogste belang, w.o. binnenwegen 
en fietspaden. 
Ons wegennet raakt overbelast: Daarom is het o.a. belangrijk dat er maatregelen 
genomen worden, waardoor -zonder gevaar voor diefstal  etc.-  "de fiets" weer een 
normale verschijning op de weg zal zijn. Zeker zal daardoor het gebruik van auto's 
teruglopen. 
Justitie: 
Justitie heeft op de eerste plaats de taak om de bestaande wetgeving te handhaven. Het 
mag danook niet voorkomen, dat de zgn. burgerlijke ongehoorzaamheid uitgroeit tot 
massale wetsverkrachting. Het niet-optreden tegen abortus-provocatus, het nalaten om 
persoonlijke eigendommen te beschermen evenals het uitvaardigen van wetten, welke 
niet consequent gecontroleerd kunnen worden, maakt van onze rechtsstaat een janboel. 
Elke vorm van geweldpleging of inbreuk op persoonlijke vrijheid, elke vorm van diefstal, 
zoals het wederrechtelijk toe eigenen van eén rijwiel, wederrechtelijk verblijf binnen de 
landsgrenzen, dient consequent te worden vervolgd. Voor toelating van buitenlanders 
moeten betere normen gelden. 
Tot behoud van de persoonlijke vrijheid en verantwoordelijkheid moet de overheid de 
openbare orde handhaven en in veiligheid waarborgen. 
Binnenlandse zaken: 
Samenvoeging van kleine gemeenten is in vele gevallen, gezien de vaak historisch-
gegroeide plaatselijke situaties, onwenselijk; de inwoners moeten uiteindelijk het laatste 
woord hebben. 
In situaties waar het plaatselijk bestuur faalt, moet het mogelijk zijn om voor bepaalde tijd 
een gouverneur met het stadsbestuur te belasten; deze ressorteert dan direct onder de 
minister. Vergroting van het overheids-apparaat werkt een totalitair-systeem in de hand 
en dient dus te worden tegengegaan. 
Een 3-jaarlijkse verkiezing moet betrekking hebben op de helft van de Kamer; een 
zittingsduur van 6 jaar verdient de voorkeur boven het huidige systeem. 
Het salaris van een Tweede-kamerlid dient gesteld te worden op 1 1/4  van zijn voorafgaand 
inkomen. 
Defensie: 
Defensie is noodzakelijk voor de nationale verdediging tesamen met onze bondgenoten. 
10 Buitenlandse zaken: 
Het beleid van Buitenlandse Zaken moet gericht zijn op internationale rechtsorde en 
samenleving. Op de eerste plaats dienen wij ons op de Benelux en op de andere EEG.-
partners te richten. 
Boycot en isolatie van landen, waarmee wij betrekkingen onderhouden, is ontoelaatbaar. 
Het is schadelijk voor de economie van beiden, en drijft een land, zoals Zuid-Afrika, met 
al zijn belangrijke ertsen, gemakkelijk in communistische handen. Het is verkeerd om de 
politiek van andere landen naar Nederlandse normen te beoordelen. 
Ons volk moet zijn eigen karakter weer terugkrijgen. Wij kunnen zoveel moois en goeds 
doen in deze wereld. Wij moeten know-how uitdragen in grote blijvende projecten, waar 
ook onze jonge mensen hun idealisme en werkkracht op kunnen richten, zoals grote 
ontginningen, inpolderingen, enz., en zoals Fazenda Riberao, Holambra in Brazilië 
hoogtepunten met enorme uitstraling in Brazilië. 
Grote projecten kunnen heel goed kleinschalige landbouw of industrie tot doel hebben. 
Onze ontwikkelingshulp en C.R.M. zijn aan een drastische revisie toe. 
11 Samen Overleven of Sterven S .O.S. Secretariaat: 
Postbus 1140- 1400  BC  Bussum Giro 42 01 234 
Propaganda: S.O.S.: postbus 250, 5800  AG  Venray Bank: A.B.N. Breda Nr. 52.06.35.000 
Kandidatenlijst  
voor Tweed eKamerverkiezingenu FI: 
1.  Hr.  KobusJ.A.W.M.J. Kortmann Geijsteren. 
Zakenman 
2.  Hr. Mr.  A.M. de Kok Breda 
Advoc. Procureur 
3.  Hr.  Dr. M.E.M. Stumpel Bussum. 
Dierenarts 
4.  Mw.  J. Reijnders-de Wolf Zevenbergen. 
Burgemeestersvrouw 
5.  Hr.  J. M. Kisner Amersfoort 
Bedrijfsadviseur 
6.  Hr.  J.A. Bomans Heemstede 
7.  Hr.  Ir. P.J.M Tetteroo Oosterhout 
Leraar 
8.  Hr.  G.J.M. Vehof Katwijk  aid  Rijn 
Verpleger 
9.  Hr.  J. M. Overtoom Bergen aan Zee 
Leraar 
10.  Hr. Drs.  C. van Dijk Amstelveen 
Leraar 
11.  Hr.  Th. Sodenkamp Groningen 
12. Mw.  A. Cameron-Beekers Zevenbergen 
Huisvrouw 
13. Mw.  C.A. van den Berg Breda 
Maatsch. werk 
14. Mw.  E.J.M. van Basten Batenburg- Breda 
Kersemaekers 
12 