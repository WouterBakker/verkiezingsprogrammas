 1 
                  
verkiezingsprogramma  
Amsterdam, 9 oktober 2006 
EénNL  
Open  
Eerlijk  
Duidelijk 
 
Johan Derk van der Capellen tot den Pol in 1781: 
"Het volk dat in een land woont, de ingezetenen, de burgers en boeren, armen en rijken, 
groten en kleinen - allen bijeen - zijn de ware eigenaren, de heren en meesters van het 
land, en kunnen zeggen hoe zij het hebben willen, hoe en door wie zij geregeerd willen 
wezen. Een volk is een grote maatschappij, een compagnie en niets anders. De regenten, 
de overheden en magistraten, de Prins, wie 't ook is, die een post in die maatschappij 
bekleedt, zijn enkel maar de directeurs, de bewindhebbers, de rentmeesters van die 
compagnie of maatschappij en in deze kwaliteit minder dan de leden van die 
maatschappij, dat wil zeggen de gehele natie of het gehele volk." 1  
 
Pim Fortuyn in 1992: 
“Wij zijn een volk van dominees en kooplieden. Levensbeschouwelijk ingesteld, maar 
indien voor ons gewin nodig, soepel en nuchter en niet te vergeten op de penning. 
Eigenschappen die vaak zijn bespot door onszelf en door buitenstaanders. Ze hebben ons 
niettemin ver gebracht en er is geen enkele reden om aan te nemen dat zij ons niet nog 
verder kunnen brengen. Met de inzet van die eigenschappen moet het mogelijk zijn onze 
samenleving zodanig te moderniseren dat onze instellingen en instituties, dat ons 
politieke bestuur, weer past bij ons: de geëmancipeerde, individualistische, calcule rende 
burger, die heel wel begrijpt dat hij zich slechts kan ontplooien in en door de 
gemeenschap waaruit hij voortspruit.” 2  2  
 
Waarom een nieuwe politieke partij? 
De afgelopen jaren zijn in de Nederlandse samenleving en politiek uiterst turbulent 
geweest en zijn gepaard gegaan met twee politieke moorden, op Pim Fortuyn en Theo 
van Gogh. Dit heeft tot een verontrustende beperking van de vrijheid van meningsuiting 
geleid. Burgers die de zaken bij de naam noemen en de bestaande breuken in de 
samenleving blootleggen, worden zelfs gehoond als veroorzakers van die breuken. 
EénNL wil de zaken bij de naam blijven noemen, de echte kwesties eerlijk en 
onomfloerst benoemen, en onorthodoxe maatregelen voorstellen. En dat willen wij, 
omdat we ons land opnieuw willen verenigen en samenbinden: één Nederland.  
 
De grote kwesties die sinds 2002 nadrukkelijk op de agenda zijn gezet – de kloof tussen 
burger en politiek, Europa, immigratie en integratie, de dreigende verpaupering, 
veiligheid, en het terugbrengen van de menselijke maat – zijn wel benoemd, maar niet  
kordaat aangepakt. Wij van EénNL gaan er wat aan doen. Dat we dat kunnen, hebben we 
in Rotterdam laten zien. Zoals Leefbaar Rotterdam in maart 2002 bij haar intr ede in de 
gemeentepolitiek – dankzij de 17 zetels van Pim Fortuyn – op sociaal en politiek gebie d 
wanorde en achterstanden aantrof, en daar door duidelijk beleid en heldere, 
controleerbare afspraken, grote verbeteringen in de samenleving heeft  gebracht, zo willen 
we dat nu ook in de rest van het land gaan doen.  
 
EénNL staat voor een kleinere en efficiëntere overheid, minder verspilling e n minder 
bureaucratie, en veel lagere belastingen. Anders dan de bestaande politiek geloven w ij 
niet dat de overheid de oplossing voor alle problemen is, en daarom zijn wij tegen een 
ongebreidelde groei van overheidstaken, hoge uitgaven, veel ambtenaren en hoge 
belastingen. En we willen de menselijke maat terug in dit land. Geen grote organis aties 
met een dikke overhead. Maar wel: kleinere scholen, meer leraren voor de klas (die 
gewoon weer gaan lesgeven), meer handen aan het bed en meer blauw op straat. 
 
EénNL staat ook voor een sterk Nederland dat een vuist kan maken tegen een oprukkend 
bemoeizuchtig Europa. Een Europa dat een bureaucratische moloch is, en problemen wil 
oplossen die we beter zelf kunnen oplossen en over onderwerpen gaat waarover wij hier 
in Nederland graag zelf de baas willen blijven. We willen onze vrijheid, onze  3 verantwoordelijkheden en ons geld terug. En natuurlijk zijn wij tegen een Europese 
Grondwet – anders dan de bestaande politieke partijen die daar in overgrote meerderhe id 
voor waren. EénNL pleit ook tegen de geforceerde toetreding van Turkije tot de Europese  
Unie. 
 
EénNL is trots op Nederland. Wij willen het leven hier graag leefbaar en op orde houden. 
Dat betekent dat er volgens ons een einde moet komen aan de eindeloze instroom van 
mensen met een cultuur die fricties en conflicten met de cultuur van de Nederl andse 
democratische rechtsstaat oproept. We stellen daarom concrete maatregel en voor om die 
instroom drastisch in te perken, en te voorkomen dat we iedere generatie opnieuw een 
haast onoplosbaar integratieprobleem importeren. Anders dan de bestaande politieke 
partijen willen wij niet dweilen met de kraan open. 
 
EénNL neemt de Nederlandse burgers serieus. Wij willen dit land aan hen teruggeve n 
door hen de vrijheid en de ruimte te geven het heft in eigen hand te nemen. In 
tegenstelling tot de gevestigde partijen maakt EénNL ernst met een pro gramma van 
verdere democratisering. Wij hebben vertrouwen in de burger, nemen hem en haar 
serieus, en staan open voor ieders inbreng. 
 
 
 
 
 
 
 
 
 
 
 
 
 
  4  
Programma: 
1.  Bestuur van NL  
2.  Verzorgingsstaat en economisch beleid 
3.  Veiligheid 
4.  Immigratie  
5.  Integratie 
6.  Onderwijs 
7.  Gezondheidszorg 
8.  Ruimte 
9.  Buitenland  
10.  Uitvoering 
 
 
 
 
In elke paragraaf maken we eerst een analyse van de problemen en geven we de ri chting 
aan van onze oplossingen. Daarna volgt een standpuntenlijst met te nemen maatregelen.  
 
 
 
  5  
1. Bestuur van NL 
Het is mis met onze Nederlandse democratie. Om in aanmerking te komen voor polit ieke 
en maatschappelijke posities moet je lid zijn van een politieke partij. Slechts dr ie procent 
van de Nederlandse bevolking is echter lid van zo’n politieke partij. Hierdoor is de part ij 
een banenmachine geworden. Nieuwe partijen worden gezien als onwelkome gasten die 
buiten de deur moeten worden gehouden, ze mogen geen lid worden van de ‘club’. Dit is 
ook niet verwonderlijk, want de baantjes worden via het benoemingencircuit onderling 
verdeeld. Een steeds kleinere groep mensen heeft zo in Nederland de touwtjes in hande n. 
Tegelijkertijd is er sprake van een versmelting van de ambtelijk-politieke top e n de top 
van ons bedrijfsleven. Dit roept het beeld op van een nieuwe pruikentijd, een nieuwe 
regentenklasse die op ondoorzichtige wijze ons land bestuurt. Een regering van en voor 
het volk is verworden tot een regering van en door een minuscule minderheid van de 
Nederlandse bevolking. Dit is strijdig met artikel 3 van de Nederlandse Grondwet : “Alle 
Nederlanders zijn op gelijke voet in openbare dienst benoembaar”. 
 
Nederlanders mogen wel stemmen, maar er valt weinig te kiezen. De drie gr ote politieke 
partijen zijn steeds meer op elkaar gaan lijken, er heerst een brede consensus ove r hoe het 
land moet worden bestuurd. Verandering is bijna onmogelijk. Eens in de zoveel jaar 
mogen wij opdraven om op een bestaande partij te stemmen, de banen worden daarna 
verdeeld over dezelfde partijen als voor de verkiezingen. Na nieuwe verkiezinge n wordt 
door zetelverschuiving de buit misschien iets anders verdeeld, maar ander bele id levert 
dit niet op. Ook nu weer zien we dat de overeenkomsten tussen de partijen groter zijn dan 
de verschillen. Na de opstand van 2002 hebben de grote partijen geprobeerd zichzelf te 
veranderen en de inspraak van de bevolking te vergroten, maar dat is niet gelukt. Op de 
gekozen burgemeester wachten we al veertig jaar en nog steeds zorgen politici i n Den 
Haag goed voor zichzelf met hogere salarissen, geen sollicitatieplicht  en uitgebreide 
wachtgeldregelingen. Afgelopen jaar stelde de PvdA-fractie zelfs voor a lle Kamerleden 
van een dienstauto met chauffeur te voorzien. De politieke partijen zijn meer bezi g met 
het verbeteren van de eigen posities dan met het oplossen van problemen van de inwoners 
van ons land. Het is niet gek dat de steun van de Nederlandse bevolking voor deze 
beroepsbestuurders snel kleiner is geworden. Dit is de kloof tussen burger en politie k. 
  6 EénNL staat een politiek voor van open, eerlijk, duidelijk en daadkrachtig. Wij willen de  
kloof met de mensen dichten door in te grijpen in het politieke spel in Den Haag. EénNL 
introduceert een nieuwe manier van besturen - die zich heeft bewezen in Rotterdam - één 
die wel in staat is de problemen waar Nederland voor staat aan te pakken. Niet het  land 
gaat op de schop, maar bestuurlijk Den Haag! 
 
Voorstellen EénNL:  
Democratie: 
• Rechtstreeks gekozen minister-president en burgemeester 
• Tweede Kamer gaat van 150 naar 100 Kamerleden 
• De Eerste Kamer wordt afgeschaft  
• Invoeren bindend correctief en raadgevend referendum 
• Provincies worden vervangen door drie economische kernregio’s  
• Gemeentelijke herindelingen alleen van onderop 
• Bestuurlijke ongehoorzaamheid gemeenten wordt strafbaar 
• Overbodige bestuursorganen zoals waterschappen, provincies en deelraden 
worden afgeschaft 
 
Bestuur: 
• Binnen drie maanden terug naar 6 ministeries: 
Veiligheid  (justitie en politie),  
Ruimte  (vrom, landbouw en v&w),  
Buitenlandse Zaken  (buza, noodhulp, defensie),  
Algemene Zaken  (mp, deregulering, Antillen),  
Financiën  (personeel, informatisering en bestuur) en  
Sociale zaken  (ez, vws, onderwijs, sozawe, immigratie, integratie)  
•  Minister-president wordt verantwoordelijk voor deregulering 
• 30% minder ambtenaren op de ministeries de komende 4 jaar 
• Ambtenarenrecht uit 1917 wordt afgeschaft, ambtenaren krijgen normale 
arbeidscontracten, inclusief meer loon naar prestatie  
• Open sollicitatieprocedures voor alle publieke functies 
• Afschaffen riante wachtgeldregeling voor politici 
• Sollicitatieplicht voor oud-politici  7 • Terugdringen van exorbitante topsalarissen:  
1.  Maximumsalaris inclusief bonussen bij publieke en semi-publieke 
organisaties en instanties niet hoger dan dat van de minister-president 
2.  Salaris van minister-president wordt gemaximeerd op € 240.000 
(geïndexeerd) en dat van ministers op € 200.000 
3.  Salarissen van directies beursgenoteerde bedrijven worden bepaald door 
aandeelhouders en niet door Raad van Commissarissen 
• Invoeren zogenaamde horizon-wetgeving: wetgeving die na een bepaalde peri ode 
niet meer geldt  
 
 
2. Verzorgingsstaat en economisch beleid  
Op vrijwel alle terreinen waar de overheid zich mee bemoeit neemt de bureaucr atie toe en 
verslechtert de kwaliteit. Hoewel alle partijen voor de verkiezingen verbeter ingen 
beloven, worden problemen uiteindelijk niet aangepakt. De Nederlandse overheid 
verandert na installatie van een nieuwe regering nauwelijks van richting;  doorgaans blijft 
meer dan 97% van het bestaande beleid na verkiezingen ongewijzigd. 3 Als problemen 
door druk vanuit media of bevolking wél worden aangepakt, gebeurt dit op een 
ondoordachte en ineffectieve manier. Doelstellingen van onze overheid zijn namelijk ni et 
meetbaar, niet geconcretiseerd en niet gekoppeld aan een tijdpad. Hierdoor blijken vele 
beleidsdoelstellingen niet realiseerbaar en, erger nog, niet controleerba ar. Onze overheid 
doet dus maar wat. Degenen die het meest last hebben van deze ondoelmatige overheid 
zijn de arme groepen die structureel afhankelijk zijn gemaakt en in de armoede bl ijven 
hangen. 
 
Eeuwenlang slaagde Nederland erin als handelsland een rol in de wereldeconomi e te 
spelen. Door ingewikkelde regelgeving, hoge belastingen en misbruik van de sociale 
zekerheid is Nederland echter snel minder aantrekkelijk geworden voor zowel nat ionale 
als internationale bedrijven. Maar liefst 11% van het overheidsbudget gaat op aan het  
reguleren van bedrijven. 4 Deze overdaad aan bureaucratie kost overheid en bedrijfsleven 
in Nederland onnodig veel geld en houdt veel mensen aan de kant. Nederland moet weer 
aan de slag. De overheid moet bedrijven niet langer tegenhouden, maar de ruimte geven 
om in Nederland te investeren. Lage belastingtarieven, minimale maar effec tieve wet- en 
regelgeving, een flexibele arbeidsmarkt en gunstige vestigings- en  8 investeringsvoorwaarden moeten Nederland tot de beste bedrijfsbestemming in E uropa 
maken, zodat het starten en vestigen van bedrijven in Nederland weer aantrekkelijk 
wordt. 
 
EénNL vindt dat er voor hen die kunnen geen enkel excuus is om in Nederland aan de 
kant te staan. Elke werknemer die aan de kant staat, is er één te veel. Goedkope 
werknemers uit het buitenland, zoals Polen, zijn welkom, maar kunnen hier pas aan de 
slag als er geen Nederlandse werklozen meer zijn die dat werk ook kunnen doen. EénN L 
vindt dat niet meedoen aan de samenleving inhoudt dat er geen recht is op een uitkering. 
Voor mensen  die echt niet kunnen moet er een fatsoenlijk sociaal vangnet zijn en gaa n 
de uitkeringen niet omlaag. EénNL wil dat iedereen méédoet. Dit wordt bereikt enerz ijds 
door uitkeringen stop te zetten als mensen het aangeboden werk niet accepteren en 
anderzijds door belastingverlaging. Mensen die gewoon werken voor hun geld gaan dit 
merken door een aanzienlijke en trendmatige stijging van de koopkracht. 
Gepensioneerden zijn niet in staat om koopkrachtdaling op te vangen door arbeid, de 
politiek moet daarom van hun geld afblijven. De financiering van de vergrijzing is op t e 
vangen door meer mensen aan het werk te krijgen. 
 
Voorstellen EénNL:  
Belasting  
• Inkomstenbelasting gaat voor alle belastingschijven over een periode van 4 jaa r 
omlaag met 1% per jaar; dit beleid moet worden voortgezet in de daaropvolgende 
periode van 4 jaar  
• Overdrachtsbelasting wordt afgeschaft 
• Successiebelasting gaat naar 10% 
• Accijns op benzine wordt met 12 eurocent verlaagd (kwartje van Kok) 
 
Verzorgingsstaat 
• De staatsschuld wordt de komende 8 jaar met 1 procent per jaar verminderd  
• Financiële meevallers en resultaten van bezuinigingen gaan in een aparte sp aarpot 
die op een voor iedereen zichtbare manier wordt beheerd  
• Vakbonden sluiten alleen contracten af voor hun eigen leden 
• Mensen die kunnen, gaan werken voor hun bijstandsuitkering   9 • De AOW blijft betaalbaar door het fors terugdringen van inactiviteit en een 
structureel hogere economische groei  
• Ouderen op minimumniveau kunnen gratis gebruik maken van openbare 
voorzieningen als musea en vervoer 
• De overheid heeft geen taak in het stimuleren van familie-uitbreiding: de 
kinderbijslag voor meer dan twee kinderen wordt bij nieuwgeborenen afgeschaft  
 
 
3. Veiligheid  
‘Al zou morgen de wereld vergaan, dan nog moet vandaag de laatste moordenaar 
worden opgesloten’  (vrij naar Immanuel Kant). 
 
In Nederland hebben we op veiligheidsgebied te maken met een aantal forse proble men 
die nog steeds niet door de politiek worden erkend en aangepakt. In de keten van 
opsporing tot strafoplegging loopt het op alle fronten spaak.  De pakkans is veel te laag. In 
2004 werden 3,4 miljoen mensen slachtoffer van bijna 5 miljoen delicten. Uiteindelijk 
legde de rechter in slechts 54.000 zaken een straf op. Te veel zaken worden geseponeerd: 
winkeliers kijken met afgrijzen naar het toenemend aantal sepots van winkeldiefs tallen. 
Zij begrijpen de willekeur van het starten van vervolging niet en doen hierdoor ste eds 
minder aangifte. Nog steeds is sprake van te weinig politie: de regering- Balkenende 
beloofde ons in 2003 4.000 agenten meer op straat in 2010. In december 2005 was het 
totale aantal agenten echter met ruim1.600 gedaald en in 2006 zullen er nog eens 1.500 
uitstromen via natuurlijk verloop. De nieuwe en broodnodige aanwas van 2.000 agenten 
die momenteel in opleiding zijn , maakt dit totale verlies van 3.100 agenten dus lang niet 
goed, laat staan dat er eind 2006 méér agenten op straat zullen zijn. Het geringe a antal 
agenten is ook nog eens veel te weinig aanwezig op straat: in de Duitse deelstaa t 
Nordrhein-Westfalen is een agent per dag gemiddeld 6 uur, en in elk geval 60% van de 
tijd, op straat. In Nederland is dat 2 uur.  
 
EénNL vindt dat de overheid het zwaard niet tevergeefs mag dragen. Zij moet bovendien 
een beschermend schild zijn voor iedere inwoner van Nederland. Een overheid die geen 
bescherming kan bieden, pleegt een wanprestatie. Veiligheid op straat, in de wi nkel en in 
huis worden daarom de komende 4 jaar topprioriteit voor EénNL, want Nederlanders 
hebben het grondrecht om in veiligheid te leven, vrij van misdaad en overlast. De  10  overheid moet dat grondrecht garanderen, met alle middelen die haar ter beschikking  
staan. Dit moet met gezag gebeuren en dit gezag moet ook worden uitgestraald. Eén NL 
vindt ook dat terrorisme en extremisme uit de linkse, rechtse en religieuze hoek sterker 
moet worden bestreden.  
Maarliefst 99% van de Nederlanders vindt de straffen op geweldsmisdrijven te l aag. 5 Dat 
signaal mag de politiek niet verder negeren, op straffe van een verder tanen va n het 
vertrouwen van mensen in onze rechtspraak. Om de veiligheid en het rechtsgevoel in 
Nederland te herstellen is een hervorming van het rechtssysteem noodzakelijk. D e 
rechterlijke macht en het Openbaar Ministerie combineren een grote mate va n macht met 
een traditie van geslotenheid die burgers buitensluit. Rechters worden, zonder 
noemenswaardige democratische controle, direct benoemd voor het leven  en kunnen niet 
door een externe macht ter verantwoording worden geroepen voor de inhoud van hun 
beslissingen. Uit vonnissen van rechters is voor de niet ingewijde niet of nauwelijks t e 
begrijpen hoe en waarom men tot een bepaalde beslissing is gekomen. De onvrede onder 
de bevolking groeit door de beslissingen die in dit gesloten bastion van ons rechtssyste em 
worden genomen.  
EénNL wil het rechterlijk bestel openbreken en de burger de beschikking geven over  een 
open rechtssysteem waarin hijzelf  – net als in de rest van de beschaafde wereld – ee n 
belangrijke rol kan spelen. Mensen moeten meer te zeggen hebben over hun eigen 
rechtsstaat.  
Voorstellen EénNL:  
Straffen: 
• Minimumstraffen op moord (15 jaar) en doodslag (10 jaar) 
• Drie keer plegen van zwaar geweldsdelict betekent levenslang  
• Geweld tegen politieagenten, hulpdiensten en overheidspersoneel wordt bestraft 
met minimaal 1 jaar  
• Serie-kinderverkrachters levenslang opsluiten; ze  komen ook niet meer in 
aanmerking voor (tbs-)behandeling 
• Elektronisch volgsysteem voor tbs’ers wordt ingevoerd  
• Geen vestiging van tbs-klinieken in woonwijken 
• Gevangenissen worden geprivatiseerd  11  • Strenger regime gevangenissen wordt gekoppeld aan arbeid en maatschappelijke 
heropvoeding 
• Oprichten van zorgboerderijen waarin gedwongen afkick van harddrugs 
plaatsvindt 
• Invoeren van 6 op 1 cel voor kortgestraften 
• Afschaffen van automatische invrijheidstelling na uitzitten van tweederde van de  
straf 
• Racistisch geweld (waaronder hatecrimes ) en cultuur-en geloofsgerelateerd 
geweld (eerwraak) worden zwaarder bestraft door dit als een strafve rzwarende 
omstandigheid in de strafwet op te nemen 
• Ouders worden gekort of beboet bij crimineel gedrag door hun kinderen  
• Einde aan gedoogbeleid softdrugs; voorkeur voor legaliseren waarbij accijns  
wordt geheven zoals bij alcohol en tabak  
• Keiharde bestraffing voor verkoop van alle drugs aan minderjarigen 
• Verkeersboetes worden weer doelmatig ingezet, ze zijn er namelijk nie t om de 
schatkist te spekken  
 
Efficiëntere opsporing: 
• Taakstelling: de komende 4 jaar 100  % meer strafopleggingen voor gepleegde 
delicten  
• Agenten zijn 50% meer van hun tijd op straat 
• Herinvoering 40-urige werkweek voor politieagenten  
• Gezag terug: beschavingsoffensief politie à la New York Police Depart ment 
• Meer groen op straat: bij calamiteiten en capaciteitsgebrek wordt het  leger ingezet 
• Preventief en selectief fouilleren in het hele land 
• Invoeren afname DNA van alle verdachten van misdrijven 
• Op internet plaatsen foto’s van veelplegers 
• Aangifte aan huis voor 65-plussers en gehandicapten 
• Basissalaris agenten gaat met 11% omhoog  
 
Rechtspraak: 
• Invoeren lekenrechtspraak  
• Verdachten verplicht aanwezig in de rechtszaal  12  • Rechters mogen niet langer ook advocaat, aanklager of parlementariër zijn en 
moeten bijbanen verplicht melden 
 
 
4. Immigratie  
Door de grote immigratie is de samenhang in de Nederlandse samenleving in gev aar 
gekomen. De afgelopen decennia is het aantal migranten in de Nederlandse samenl eving 
sterk toegenomen. Het aandeel van niet-westerse migranten op de totale bevolking i s 
gegroeid tot 11%. In de grote steden zijn deze percentages veel hoger.  Inmiddels bestaat 
de helft van de grootstedelijke jeugd uit niet-westerse allochtonen. 6 Veel van de nieuwe 
Nederlanders zijn beland in ons uitkeringsstelsel en zijn structureel afhanke lijk geworden 
van de belastingbetaler. Deze afhankelijkheid wordt versterkt door het feit da t velen de 
Nederlandse taal niet of beperkt machtig zijn. Ondanks de strengere wetgeving is  de 
toestroom via gezinshereniging en gezinsvorming nog steeds aanzienlijk. De 
asielmigratie zal in 2006 verdubbelen ten opzichte van 2005. Het effect van de strengere  
Vreemdelingenwet ebt weg. 
 
EénNL hanteert duidelijke en strikte immigratieregels. Alleen echte vlucht elingen zijn 
welkom in Nederland voorzover opvang in de eigen regio niet mogelijk is. Toetsing van 
asielverzoeken moet bij voorkeur in de regio plaatsvinden. Nederland zorgt door middel 
van zijn ontwikkelingshulpbeleid voor noodhulp in het land of de regio van herkomst. 
EénNL is vóór tijdelijke arbeidsmigratie in de vorm van een Greencard-systee m. 
Tijdelijke arbeidsmigratie is alleen mogelijk als er geen beschikbare  Nederlandse 
werklozen meer zijn. Werkgevers blijven verantwoordelijk voor werknemers die men 
tijdelijk uit het buitenland haalt. Werkgevers zorgen voor huisvesting, verzekeringen e n 
terugkeer naar het herkomstland na afloop van het arbeidscontract. Arbeidsmigrant en 
betalen premies en belasting, maar kunnen geen aanspraak maken op sociale 
voorzieningen.  
 
Voorstellen EénNL:  
• Greencardsysteem: verblijfsvergunning wordt gekoppeld aan arbeidscontrac t voor 
maximaal vijf jaar 
• Soepele toelatingseisen voor echte ‘kennismigranten’  
• Scherpere regels voor huwelijksmigratie   13  • Fundamentalistische geestelijken van alle religies hebben geen toegang m eer tot 
het Nederlands grondgebied  
• Naturalisatie tot Nederlander is onder voorbehoud: de eerste 10 jaar geen 
strafblad, anders volgt denaturalisatie en uitzetting 
• Illegalen worden zonder pardon uitgezet, illegaliteit is strafbaar en 
medeplichtigheid daaraan ook 
• Illegalen hebben geen recht op zorg behoudens de nu al geregelde acute noodhulp   
 
 
 
5. Integratie 
Hoewel de programma’s van de grote partijen anders beweren zijn er in Nede rland  
spanningen tussen de verschillende bevolkingsgroepen. De afgelopen dertig jaar was 
voor de bestuurlijke elite een ‘multiculturele samenleving’ de norm. Had je hier be zwaar 
tegen, dan werd je in de hoek gezet als racist. Het gesloten meningenklimaat heeft ve el 
schade aangericht. Lange tijd kon er niet worden opgetreden tegen scheefgroei van 
verhoudingen. Het vreedzaam samenleven van verschillende bevolkingsgroepen staat nu 
op het spel. 10% van de Nederlandse bevolking noemt zich racist, en 50% heeft 
problemen met de aanwezigheid van veel moslims in onze samenleving. 7 Een onderzoek 
onder allochtonen bracht aan het licht dat maar liefst 40% van de Marokkanen de 
westerse waarden niet onderschrijft. 8 Deze onderzoeksresultaten stemmen niet vrolijk. 
Culturen leven langs elkaar heen, er is weinig begrip voor elkaar. Nederland 
fragmenteert.   
 
EénNL vindt dat er in Nederland een plek is voor elke etnische groep en godsdienst 
zolang onze kernwaarden worden geëerbiedigd. Wij leven in een moderne samenleving  
met vrijheid van meningsuiting, vrijheid van godsdienst, gelijkheid van vrouw en man en 
tolerantie voor andersdenkenden – ook binnen de ‘eigen kring’. EénNL vindt dat artikel 7 
(vrijheid van meningsuiting) boven artikel 1 (verbod op discriminatie) van de Grondwet  
staat. Religiekritiek hoort bij een vrije samenleving. Geloof is een individuele  zaak en de 
normale westerse rechtsregels en omgangsvormen  worden door iedereen gerespe cteerd 
en nageleefd. Hier wordt niet aan getornd. In ons land moet godsdienstvrijheid worden 
gecombineerd met strenge handhaving van de leefregels. Als fundamentele leef regels 
worden overtreden volgt passende straf. De overheid is neutraal en heeft tot taa k het  14  samenleven van mensen met verschillende levensbeschouwingen in goede banen te 
leiden. Integratie vergt een ruime mate van vereenzelviging met onze leefr egels en 
rechtscultuur. 
 
Voorstellen EénNL:  
• Scheiding van kerk en staat wordt in Grondwet verankerd 
• Invoeren van een ‘Nederland Code’ die geënt is op de omgangsregels die zijn 
vervat in de ‘Rotterdam code’ 
• Geen subsidies meer voor etnische en religieuze organisaties; subsidiëring  vanuit 
het buitenland wordt tegengegaan – etnische en religieuze gemeenschappen 
moeten hun eigen broek ophouden 
• Religieuze en etnische organisaties moeten de Nederlandse rechtsstaat  erkennen. 
Als hun werk in strijd is met onze openbare orde moeten ze door de rechter 
worden verboden en ontbonden  
• Iedereen die Nederlander wil worden heeft na één jaar een inburgeringsdiploma 
en spreekt Nederlands  
• Alle overheidsbrochures en voorlichtingscampagnes verschijnen voortaan allee n 
in het Nederlands 
• Gezichtsbedekkende kleding op straat, op openbare scholen en in andere openbare 
ruimten wordt verboden 
• Invoeren van een verbod op religieuze uitingen voor ambtenaren en leraren op 
openbare scholen 
• Kinderen die thuis onvoldoende of geen Nederlands leren gaan naar een 
voorschool op kosten van de ouders  
• Afspraken maken met sportclubs om de integratie van jongeren door 
sportbeoefening te bevorderen   
 
Islam 
• Liberale, gematigde Moslims die aansluiting zoeken met de Nederlandse 
samenleving worden gesteund 
• Religieuze organisaties die met de overheid contacten hebben, verklaren dat ze  
iedereen respecteren ongeacht ras, geloof en sekse, en dat geloof een individuele 
zaak is  15  • Het recht van eenieder om uit de geloofsgemeenschap te treden wordt 
gegarandeerd door de overheid 
• Moslimorganisaties die met de overheid contacten hebben, mogen niet  
samenwerken met buitenlandse organisaties die intolerantie en uitsluiting  
aanhangen en propageren  
• Onderwijsinspectie controleert op islamitische scholen streng op mogelijke 
schendingen van leefregels en op bekendheid met de geschiedenis: de gelijkheid 
van vrouw en man, geen discriminatie op het gebied van geloof, sekse en seksuele 
voorkeur 
 
 
6. Onderwijs 
Het onderwijs is het slachtoffer geworden van decennia van ongebreidelde 
vernieuwingsdrang van de politiek. Het systeem zoals het nu bestaat, houdt geen reke ning 
met de talenten van leerlingen, maar wringt alle jeugdigen in de mal van het 
gelijkheidsdenken. Kinderen die uitstekend zouden gedijen op een ambachtsschool, 
vervelen zich nu op het VMBO, en kinderen met cognitieve talenten verpieteren in het 
studiehuis. Scholen worden overspoeld met opvoedkundige lespakketten die in wezen 
niet thuishoren in het onderwijs, omdat de verantwoordelijkheid voor de opvoeding 
primair ligt bij de ouders. Maar ook de geborgenheid van de leeromgeving, een 
voorwaarde voor een succesvolle afronding van een opleiding, is aangetast. Onder de 
banier van efficiëntie zijn jarenlang scholen en schooltypen samengevoegd waar door 
schoolkolossen zijn ontstaan die alleen nog maar bezig zijn met het binnenhalen van 
zoveel mogelijk leerlingen. Niet de leerling staat centraal, maar de omva ng. De 
verantwoordelijkheid werd bij leraren weggehaald, managers en beleidsmake rs  werden 
belangrijker dan leraren, lesmethoden en lesmateriaal werden centraal  opgelegd. 
Hierdoor is het vak minder aantrekkelijk geworden en de kwaliteit van de leraren s terk 
achteruit gegaan.  
 
EénNL wil kleinere scholen die zelf verantwoordelijk zijn voor hun resultaten en de 
vrijheid hebben om dat op hun eigen manier te bereiken, met leraren die weer 
verantwoordelijkheid dragen en beter worden beloond. Aan het eind van elke opleiding 
zijn er uniforme landelijke toetsen en examens. De overheid zorgt ervoor dat de 
resultaten beschikbaar zijn voor ouders, zodat zij de beste school voor hun kinderen  16  kunnen kiezen. Omdat verreweg de meeste bijzondere scholen goed functioneren, 
handhaven wij artikel 23 van de Grondwet. Artikel 23 mag echter niet misbruikt worden 
om leerlingen te weren of om leerlingen zich van de westerse maatschappij a f te laten 
keren.  
 
Voorstellen EénNL:  
• Scholen in primair en voortgezet onderwijs maximaal 600 leerlingen 
• Scholen krijgen bevoegdheid over eigen lesprogramma’s en besteding van eigen 
budget 
• Kwaliteitsmeting scholen op basis van verplicht centraal landelijk examen en 
verplichte deelname Cito-toets 
• Terugkeer van de MAVO en ambachtsschool, waar leerlingen weer een beroep 
leren 
• Betere handhaving leerplicht, met name in de grote steden  
• Strengere inspectie op misbruik van Artikel 23  
• Ouders korten op de uitkering of beboeten in geval van structureel spijbelen of 
wangedrag schoolkinderen 
• Agressieve ouders weren van school  
• Regelmatige politiecontroles op wapenbezit in probleemscholen 
• Invoeren managersquotum: op elke 10 onderwijzers niet meer dan 1 manager   
• Basissalaris onderwijzend personeel gaat met 11% omhoog 
 
 
7. Gezondheidszorg 
De liefde is uit de zorg verdwenen, de gezondheidszorg is overgereguleerd. Het  
ministerie van VWS schrijft voor de hele keten van gezondheidszorg, van apotheek tot 
chirurgie, voor hoe te handelen. Ziekenhuizen hebben zeer weinig speelruimte om aan 
nieuwe vraag uit de markt te voldoen. Wijk- en buurtkliniek bestaan nauwelijks en lokale 
ziekenhuizen worden door geldgebrek gesloten. In elke regio zijn door de 
centraliseringsdrift kolossale zorginstellingen ontstaan. De administra tie is belangrijker 
dan de patiënt. Een groot gedeelte van de uitgaven zit inmiddels in overhead en niet in de 
patiëntenzorg. Door zeer beperkte mogelijkheden om naar eigen inzicht op te tr eden 
heerst er grote onvrede bij het uitvoerend personeel. Patiënten zijn nummers en krijgen  17  niet de zorg die ze verdienen. Schrijnende taferelen doen zich voor in de bejaardenzorg, 
het lijkt wel of in Nederland bejaarden inmiddels een sluitpost zijn geworden.   
 
EénNL vindt dat gezondheidszorg in de breedste zin van het woord voor jong en oud 
betaalbaar en toegankelijk moet zijn. Gezondheidszorg is een product dat in concurrentie 
kan worden aangeboden aan mensen die zelf kunnen kiezen. Het wordt eindelijk eens tijd 
dat de patiënt centraal staat in de gezondheidszorg. Verplegend personeel moet vei lig 
kunnen werken en beter worden beloond. De overheid is toezichthouder maar laat de 
patiënten vrij om te kiezen voor verzekeraar en zorgverlener.  
 
Voorstellen EénNL:  
• Toelaten buitenlandse verzekeraars op Nederlandse markt om verzekeringskarte l 
open te breken 
• Bevoegdheden inspectie vergroten om misstanden tegen te gaan 
• Inspectie maakt onderzoeksresultaten bekend zodat mensen de beste 
zorginstelling kunnen kiezen 
• Introduceren van ziekenhuisverbod voor familieleden en andere bezoekers of 
begeleiders van patiënt als verzoeken van het medisch personeel niet worden 
opgevolgd en na agressie 
• Stimuleren van zelfstandig wonen ouderen door bouwen van meer-
generatiewoningen in de buurt van zorginstellingen  
• Basissalaris verplegend personeel gaat met 11% omhoog 
 
 
8. Ruimte 
Alle bestuurslagen van de overheid bemoeien zich in ons land met ruimtelijke ordening. 
In de praktijk nemen zij vaak verschillende standpunten in. Door ingewikkelde 
regelgeving, botsende belangen en bestuurlijk onvermogen leidt dit tot impasses en 
besluiteloosheid. De A4 tussen Delft en Rotterdam is het symbool van dit bestuurlijke 
onvermogen. Deze weg ligt al veertig jaar in te klinken, en wordt zo duurder en duurder. 
EénNL wil een projectprocedure invoeren, waarin alle bestaande wet- en reg elgeving 
binnen een tevoren bepaalde termijn wordt getoetst. Door voor de overheid en 
belanghebbenden de termijnen te beperken en in elkaar te schuiven, worden knopen  18  sneller doorgehakt. EénNL zal de A4 versneld aanleggen, ten teken dat de overheid weer  
aan het werk is. Mobiliteit is van groot belang.   
 
Met de toenemende welvaart, willen we ook beter wonen. Door overheidsbeleid zit de  
woonsector echter op slot. Woningen worden in te laag tempo gebouwd, wat een te hoge  
huizenprijs tot gevolg heeft. Dit wordt mede veroorzaakt omdat wethouders en minist ers 
zich niet durven af te laten rekenen op het aantal te bouwen woningen. EénNL stelt dat 
een duidelijke en afrekenbare doelstelling in de woningbouw noodzakelijk is. Ook de 
huursector kent problemen. Nederland heeft 50% sociale huurwoningen, terwijl 35% van 
de huishoudens hiervoor in aanmerking komt. Dit betekent dat er teveel huishoudens met 
te hoge inkomens in sociale huurwoningen zitten. Van EénNL hoeft niemand te 
verhuizen, maar de huren moeten wel afgestemd worden op de inkomens. Hoge 
inkomens worden in de gelegenheid gesteld hun huurwoning te kopen, of ze gaan 
geleidelijk meer huur betalen, lage inkomens blijven recht houden op huurtoeslag.  
 
Huurders van sociale huurwoningen worden in Nederland arm gehouden en lopen 
feitelijk veel geld mis. Hoewel ze weinig huur betalen, gaat de waardesti jging van hun 
woning naar de corporaties. EénNL vindt dat huurders hun woning tegen marktwaarde 
van de corporaties mogen kopen. Hierdoor kunnen ook huurders van de waardestijging 
van hun huis profiteren. De corporaties kunnen van het geld nieuwe woningen bouwen 
voor mensen die op de wachtlijst staan. EénNL vindt verder dat corporaties hun 
overbodige reserves terug moeten geven aan de samenleving. Waardestijgingen v an 
grond die door bestemmingswijzigingen worden veroorzaakt, zijn voor de gemeenscha p, 
niet voor corporaties, projectontwikkelaars en andere grondkopers.  
 
EénNL vindt dat Nederland zo snel mogelijk een programma moet ontwikkelen om 
nucleaire energie te gaan opwekken. Het is goedkoper, beter voor het milieu en het  maakt 
ons minder afhankelijk van andere - soms niet democratische - landen. Ook de 
opwekking van wind-, zonne- en waterenergie moet worden doorontwikkeld. Het 
particulier opwekken van energie door windmolens en zonnepanelen voor huishoudelijk 
gebruik moet worden aangemoedigd. De bio-industrie zal worden omgevormd naar een 
meer biologische en diervriendelijke bedrijfstak. Boeren die zich schuldig maken a an 
ernstige dierenverwaarlozing of mishandeling krijgen een houdverbod. Biologisc he 
landbouw moet worden gestimuleerd. De zeearmen en de 5-mijl zone voor de kust  19  moeten tot zeewater reservaten worden uitgeroepen, zodat deze wateren weer de 
“kraamkamers“ van de Noordzee kunnen worden.  
 
Voorstellen EénNL:  
Woningbouw 
• De Nederlandse regering wordt afgerekend op aantal nieuwbouw woningen 
• Invoering projectprocedure waarin alle bestaande wet- en regelgeving bi nnen een 
tevoren bepaalde termijn wordt getoetst  
• Verkopen van sociale huurwoningen aan de huurders die willen kopen 
• Huurprijzen geleidelijk optrekken naar niveau dat past bij inkomen en 
marktwaarde voor huurders met een te hoog inkomen 
• Hypotheekrenteaftrek handhaven om welvaart inwoners te bevorderen 
• Corporaties moeten hun overbodige reserves terugstorten in de staatskas 
• Waardestijgingen van grond die door bestemmingswijzigingen worden 
veroorzaakt, zijn voor de gemeenschap 
 
Milieu 
• Ontwikkelen programma om meer nucleaire energie op te wekken  
• Opwekking van rendabele wind-, zonne- en waterenergie wordt aangemoedigd 
• Stimuleren van biologische landbouw 
• Stoppen van onnodig transporteren van dieren door Europa 
• Bio-industrie wordt omgevormd naar een meer biologische en diervriendelijke 
bedrijfstak 
• Boeren en particulieren die zich schuldig maken aan ernstige dierenverwaarl ozing 
of -mishandeling krijgen een houdverbod 
• Milieudelicten worden hard aangepakt 
 
 
9. Buitenland    
Nederland is een klein land maar speelt op basis van onze handelstraditie en politieke 
positie een actieve rol in de wereld en in Europa. EénNL wil dat Nederland zich kan 
meten met het buitenland. We zijn een westerse, moderne markteconomie die wil 
meebewegen met ontwikkelingen in de wereld. De Europese Unie moet in de eerste  
plaats een economisch samenwerkingsverband zijn. Een volledige politieke Unie creëe rt  20  een woud van regels en belemmert onze economische vooruitgang. De Nederlandse 
bijdrage aan de EU moet in verhouding staan tot het doel dat wij voor ogen hebben en in 
verhouding staan tot het BNP van ons land. We betalen nu onevenredig veel en er wordt 
geld rondgepompt doordat Nederland zowel ontvanger als betaler is. Herverdeling van 
geld door subsidies en structuurfondsen werkt niet. EénNL wil dat aan deze zinloze 
geldstromen een einde komt. Het geld dat in deze fondsen zit moet worden teruggegeve n 
aan de lidstaten, die voortaan alleen nog maar het saldo betalen of ontvangen. De bijdrage  
aan de EU kan dan fors omlaag. 
 
De EU moet in de komende decennia terug naar haar kerntaken, de bureaucratie 
terugdringen en de 10 nieuwe landen behoorlijk laten integreren in de Unie, voordat 
opnieuw tot uitbreiding wordt besloten. Turkije is een groot land en heeft momenteel e en 
aantal kenmerken die het politieke en economische evenwicht in de EU uit balans 
brengen. De meerderheid van de Nederlandse bevolking is tegen de toetreding van 
Turkije tot de Europese Unie. Er is binnen de EU geen gemeenschappelijk 
richtingsgevoel over de eigen toekomst. Daarom is EénNL tegen een geforcee rd EU-
lidmaatschap van Turkije en moeten de gesprekken met Turkije over mogelijke 
toetreding worden afgebroken.  
 
Bovenop de grote Europese bijdragen trekt de Nederlandse overheid nog steeds ongeveer 
4 miljard euro per jaar uit voor hulp aan ontwikkelingslanden, terwijl amper aandacht 
wordt besteed aan de effecten van het beleid. Veelal is het weggegooid geld omda t de 
ontwikkelingslanden te maken hebben met een combinatie van problemen die maar 
beperkt door ons zijn te beïnvloeden. Corrupt bestuur, de verslavende werking van hulp, 
internationale handelsbarrières en onzekere wet- en regelgeving waardoo r economische 
bedrijvigheid tot een minimum beperkt blijven, vormen voor deze landen vooralsnog te 
grote obstakels om tot echte ontwikkeling te komen. Wat we wel kunnen doen met ons 
geld is noodhulp bieden en investeren in ontwikkeling van goed bestuur en gezonde en 
economisch verantwoorde regelgeving. 
 
Voorstellen EénNL:  
• De grondwetsbepaling dat verdragen boven nationaal Nederlands recht gaan 
wordt geschrapt 
• Afwijzing van een nieuwe Europese Grondwet  21  • De lopende onderhandelingen over een Turks lidmaatschap van de EU worden 
stopgezet. Een eventuele toetreding van Turkije in de toekomst zal worden 
onderworpen aan een referendum 
• Het Europees parlement vergadert alleen nog in Brussel 
• Het huidige budget voor ontwikkelingssamenwerking wordt afgeschaft 
• Het budget voor noodhulp en financiering van anti-corruptieprogramma’s in 
ontwikkelingslanden gaat naar een half miljard euro per jaar  
• Nederland zet zich binnen de EU ervoor in dat handelsbarrières worden geslecht  
zodat ontwikkelingslanden meer kansen krijgen hun producten op de Europese 
markt te verkopen 
• Curaçao wordt onder curatele gesteld  
• Om de gevangenissen in Nederland te ontlasten worden criminele Antillianen na 
berechting in Nederland op de Antillen gevangen gezet en daarna daar in de 
maatschappij geïntegreerd 
 
 
10. Uitvoering  
Doelen die wij stellen zullen concreet, meetbaar en aan tijd gebonden zijn.   
Beleid moet een probleem oplossen of een kans stimuleren. Beleid moet in termen van 
kosten en baten gemeten kunnen worden en beleid moet altijd een tijdshorizon hebben. 
Bij grote vraagstukken moet de Nederlandse inwoner altijd worden betrokken. Ofwel 
voor EénNL gelden voor al het te voeren beleid telkens de volgende 5 punten:  
 
1.  Prioriteiten stellen 
2.  Keuzes maken 
3.  Concrete doelen bepalen 
4.  Verantwoording afleggen 
5.  De mensen in het land erbij betrekken 
 
In Rotterdam heeft dat geleid tot de Rotterdamse aanpak. Het is nu tijd voor de 
Nederlandse aanpak. Het model van een moderne, slimme en goed georganiseerde 
overheid, waar mensen in het land weer trots op zijn.  Een overheid die afrekenbaar is op 
de uitvoering van haar beleid.  
  22   
 
 
 
 
 
 
 
 
 
                                                 
1 Uit het pamflet ‘Aan het Volk van Nederland’ van J ohan Derk van der Capellen tot den Pol dat in 1781 in 
eerste instantie anoniem verscheen 
2 Uit het pamflet ‘Aan het Volk van Nederland’ van P im Fortuyn dat in 1992 verscheen 
3 Uit Overstag, slagvaardige oplossingen voor ons land  (Nyfer 2002) 
4 Uit 'Doing Business 2007'   (De Wereldbank ) 
5 Uit Toekomst in Zicht 2004  (SCP-rapport)  
6 CBS, juli 2006 
7 Onderzoek onder 1020 Nederlanders uitgevoerd door het bureau Motivaction, in opdracht van de GPD, de 
persdienst van de regionale dagbladen, verschenen i n De volkskrant op 6-6-2006 
8 Rapport ‘Radicalen en democraten’ , onderzoeksproject van het Instituut voor Migratie  en Etnische 
Studies (IMES) in opdracht van minister Verdonk (In tegratie), verschenen in De Volkskrant op 14-6-2006  
 