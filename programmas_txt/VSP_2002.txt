VSP VERENIGDE S ENIOREN PARTIJ 
BEZINNING 
Partijprogramma 
Verenigde Senioren Partij 
Tweede Kamerverkiezing 2002 
OCUMNTAT$ECENThUM 
RLPNDSE P !  
Adres: Partijsecretariaat VSP 
Graspieper 24 
3435 AH Nieuwegein 
Tel/Fax: 030 - 60 50 464  
E-mail:  heheer(//als\pro.nl 
www.vsp2001.nl  Bezinning: 
"Helder besef van de bestaande toestand en verhoudingen" 
INHOUD: Blz. 
1. Beginselverklaring 3 
2. Missie 3 
3. Programmapunten 4 
• Economie 4 
• Gezondheidszorg 4 
• Ziektekostenverzekering 5 
• Euthanasie 5 
• Ouderenzorg 5 
• Gehandicaptenzorg 6 
• Jeugdzorg 6 
• AOW en Pensioenen 6 
• Werkgelegenheid 7 
• Binnenlands Bestuur 7 
• Onderwijs 8 
• Algemene Nabestaanden Wet 8 
• Arbeidongeschiktheid 8 
• Werkeloosheid 9 
• Vrijwilligerswerk en Mantelzorg 9 
• Inkomensbeleid 9 
• Huisvesting io 
• Politie en Justitie 10 
• Asielbeleid 11 
• Verkeer en Vervoer 11 
• Privatisering 12 
• Buitenland 12 
• Defensie 12 
• Ontwikkelingssamenwerking en Mensenrechten 13 
• Milieu en Landbouw 13 
• Cultuur 14 
2 
BIBLIOTHEEK  RU  GRONINGEN 
IIIIIHlD l IIMIMI HII MI 2300 6170 1. Beginselverklaring- van de Verenigde Senioren Partij 
De V.S.P. ondersteunt de Universele Verklaring van de Rechten van de Mens. 
De V.S.P. is een Vrije democratische politieke beweging. 
De V.S.P. behartigt de belangen van de senioren in Nederland, zonder daarbij 
het algemeen maatschappelijk belang uit het oog te verliezen. 
De V.S.P. zet zich in voor een evenredige vertegenwoordiging van senioren in 
het politiek en bestuurlijk bestel. 
De V.S.P. Voert een politiek van sociale rechtvaardigheid met als uitgangspunt 
gelijke rechten, plichten en kansen voor iedereen, ongeacht leeftijd, sekse, ras 
of religie. 
De V.S.P. streeft naar een maatschappij waarin mensen verantwoording 
dragen voor elkaar, respect hebben voor hun medemens, de omgeving waarin 
men woont, de natuur en het milieu. 
De V.S.P. stelt de kwaliteit van het leven centraal. Zij is van mening dat het 
behoud van normen en waarden de grondhouding moet zijn van ons dagelijks 
leven. 
De V.S.P. staat voor een beleid, waarin de kwaliteit van leven voor alle 
burgers is gegarandeerd. Hieronder wordt ook een welvaartsvast inkomen 
verstaan. Het mag niet zo zijn dat de niet-productieve leden van onze 
maatschappij als tweederangs burgers worden beschouwd. 
De V.S.P. zal met kracht haar activiteiten blijven voortzetten voor zolang aan 
bovengestelde beginselen niet is voldaan. 
2. Missie 
In een gunstig economisch klimaat dienen wij aandacht te besteden aan de 
kwetsbare groepen in de samenleving, en hun sociaal en economisch fundament 
te versterken. 
Wij moeten een beter gebruik van de mogelijkheden die de economische groei 
ons biedt in het zoeken naar duurzame oplossingen voor de problemen rond 
onderwijs, (medische) zorg, ouderenbeleid, veiligheid en asielbeleid. 
11 3. Programmapunten 
Economie 
Het financieel economisch beleid moet uitgaan van een beheerste economische 
groei met welvaart voor iedereen. Economische groei moet resulteren in een 
begrotingsoverschot waardoor er meer financiële armslag ontstaat, die kan 
worden gebruikt voor financiering van de toenemende zorgvraag. 
Wij wensen op dit moment geen verdere lastenverlichting. De aflossing van de 
staatsschuld, het wegwerken van knelpunten in de zorg en het onderwijs, 
alsmede het verhogen van de veiligheid hebben de prioriteit. 
Wij willen de begrotingsruimte die ontstaat als gevolg van de afnemende 
rentelast (dalende staatsschuld) mede benutten voor extra stortingen in het 
AOW-fonds. Dit fonds moet beheerd worden als een pensioenfonds. De V.S.P. 
wijst een AOW-fonds gebaseerd op schuldbekentenissen af. 
Het is van groot belang opnieuw te investeren in dienstensectoren die het 
algemeen belang dienen (openbaar vervoer, nutsbedrijven). 
Gezondheidszorg 
Prioriteit dient te worden gegeven aan: 
• Verhoging van het "aantal handen aan het bed". 
• Modernisering en uitbreiding van het aantal verzorgings- en 
verpleeghuizen. 
• Verruiming en vereenvoudiging van het systeem van 
persoonsgebonden budgetten. 
Er dient een jaarlijkse verhoging van het gezondheidsbudget te komen, om de 
medisch-technische mogelijkheden volledig te kunnen (blijven) benutten en te 
voldoen aan de groeiende vraag. liet aanbod van de vraag moet redelijk zijn 
ten opzichte van de daarvoor gedane individuele uitgaven. 
Bij wet dienen ziektekostenverzekeringen patiëntenraden te hebben, waarin 
onder meer ouderenbonden of verenigingen van gepensioneerden 
medebeslissend zijn vertegenwoordigd. Deze raden kunnen ofwel worden 
opgenomen in de Raad van Bestuur, ofwel een zelfstandige uitvoerende functie 
krijgen. 
In de Organisatie van de gezondheidszorg in zogenaamde zorgregio's moeten 
vraag en aanbod beter worden gecoördineerd; de rollen van vragers, 
aanbieders en verzekeraars dienen goed op elkaar te zijn afgestemd. De 
doelmatigheid tussen de zorginstellingen kan worden verhoogd door 
verbetering van de samenwerking in de zorgregio's. Wij willen het bestaande 
budgetsysteem afschaffen en opdracht geven aan de partijen in de zorgregio 
om gezamenlijk een nieuwe methodiek te ontwikkelen. 
De verantwoording voor het financieel beleid ligt bij de individuele 
zorginstellingen. De zorginstellingen kunnen de overheadkosten reduceren 
door sanering van managementlagen. De door de overheid ingestelde nodeloos 
uitvoerige regelgeving dient doorgelicht te worden. Er moet meer ruimte 
komen voor de individuele behoeften van de instellingen en hun 
cliënten/patiënten. De cliënt/patiënt moet weer centraal staan. De salarissen in 
de gezondheidszorg moeten marktconform zijn. 
4 Het vaststellen van Europese maatregelen voor normalisering van de prijzen 
van genees- en hulpmiddelen dient bevorderd te worden. 
Meer aandacht is nodig voor de specifieke problemen van oudere en/of zieke 
allochtonen, te beginnen bij de opleidingen voor verzorgend en verplegend 
personeel. 
Manteizorgers moeten de mogelijkheid krijgen zich op cruciale momenten te 
laten vervangen. 
Er moeten weer mogelijkheden worden gecreëerd voor versnelde opleiding tot 
primair zorgverlenende via interne scholing. 
De mogelijkheid moet worden bezien of seniorartsen na eventuele bijscholing 
als ondersteuning in huisartsenpraktijken kunnen worden ingezet. 
De zeer kostbare opleidingen tot zorgdeskundige hebben niet tot het door de 
overheid gewenste resultaat geleid. Bij sollicitaties moet veel meer naar 
geschiktheid worden gekeken in plaats van naar de opleidingsgraad. 
Ziektekostenverzekering 
De basisverzekering voor ziektekosten zal in de komende kabinets-periode 
worden ingevoerd. Het basispakket dient een adequate voorziening te bieden 
voor de gemiddelde verzekerde, met een premie die onafhankelijk van het 
inkomen wordt vastgesteld. Een basisverzekering voor iedereen voor het zelfde 
bedrag dus. Mogelijkheden voor aanvullende verzekeringen tegen acceptabele 
tarieven zullen worden geboden. Via de belasting kunnen mensen met een laag 
inkomen worden gecompenseerd voor de eventuele meerkosten. Wij wensen 
geen uitsluitingen voor verzekering en aanvullende verzekering. Geen hogere 
premies op grond van leeftijd, maar echte solidariteit. 
Een goede overgangsregeling van de huidige verzekering naar het nieuwe 
stelsel verdient veel aandacht. 
De premies van de basisverzekering zullen niet worden ingezet voor het voeren 
van inkomenspolitiek. 
Een onafhankelijk orgaan moet namens de overheid de verzekeraars 
controleren inzake de hoogte van de vastgestelde premies. 
Het verschil in premies tussen de particuliere en verplichte 
ziektekostenverzekering dient te worden genivelleerd. De absurde stijgingen 
van de premies voor een standaardpakketpolis in de particuliere sector dient 
te worden beteugeld, zeker voor die groep Nederlanders die een inkomen 
hebben rond de ziekenfondsgrens en voor zelfstandigen. 
Euthanasie 
Een euthanasiebeslissing is een dermate persoonlijke zaak, dat niemand dit 
zou mogen beslissen voor een ander. Voorrang dient in elk geval gegeven te 
worden aan pijnbestrijding en het recht op een menswaardig leven zowel als 
sterven. 
Dit is een strijd van ieders individueel geweten; een strijd die niet zou mogen 
worden afgeschoven, noch op de medici, noch op de politiek. Ouderenzorg 
Aanpassing van budgetten voor de ouderenzorg aan het huidige welvaartspeil 
is noodzakelijk. 
Het uitgangspunt van de ouderenzorg moet zijn dat zorg-behoevenden zo lang 
mogelijk in hun eigen omgeving kunnen verblijven. Indien ouderen afhankelijk 
worden van zorginstellingen, dan ontstaat de maatschappelijke plicht hen alle 
noodzakelijke zorg, aandacht en privacy te bieden. Meer verzorgings- en 
verpleegplaatsen dienen te worden gerealiseerd, het aantal gebaseerd op de 
toekomstverwachting. Daarbij moet het mogelijk worden gemaakt dat ook in 
de particuliere sfeer deze voorzieningen, afhankelijk van de steeds toenemende 
vraag, moeten worden gerealiseerd. 
Ook het aantal mogelijkheden  terminate  personen op te nemen in  hospices  
dient aan te sluiten op de behoefte daaraan. 
Ruimhartige financiering van voorzieningen die een preventieve werking 
hebben en curatieve zorg kunnen afhankelijkheid uitstellen of zelfs 
voorkomen. Denk bijvoorbeeld aan sport- en recreatie-voorzieningen. 
Leeftijdsdiscriminatie moet bij wet worden verboden en gesanctioneerd. Dit 
kan door opname van een bepaling in de Algemene Wet Gelijke Behandeling. 
Gehandicapten zorg 
Het is noodzakelijk werkgevers blijvend te stimuleren om meer gehandicapten 
in dienst te nemen door middel van een wettelijk verplicht 
minimumpercentage. Het niet voldoen aan dit wettelijk minimum moet 
financieel worden bestraft door de overheid, in de vorm van een verhoging van 
de premies. 
De overheid stelt onvoldoende subsidies beschikbaar voor de noodzakelijke 
aanpassingen van werkomstandigheden en werkplekken voor die bedrijven die 
gehandicapten in dienst hebben. Werkgevers en werknemers moeten-
duidelijker worden geïnformeerd over de bestaande subsidies. 
Wij willen een maximale uitbreiding van het stelsel van persoonsgebonden 
budgetten realiseren, voorzien van heldere algemene regelgeving. 
Bij de Algemene Wet Gelijke Behandeling is de positie van gehandicapten 
buiten beschouwing gelaten. Deze omissie moet door middel van aanvullende 
wetgeving worden hersteld. 
Jeugdzorg en Jongerenbeleid 
De gehele jeugdzorg moet diepgaand worden gereorganiseerd. Door veel lap-
en pleisterwerk is getracht een ouderwets systeem te moderniseren. Dit is een 
volledige mislukking geworden, en heeft geleid tot een oeverloze papierstroom 
en bureaucratie. Het is nodig dit beleid radicaal opnieuw op te zetten. 
Ook in culturele zin dient aandacht te worden besteed aan jongeren. Niet 
alleen vorming en scholing maar ook hun behoefte tot vrijetijdsbesteding 
dient, in overleg met hen, serieuze aandacht te krijgen. 
rol AOW en Pensioenen 
De AOW dient met 10% te worden verhoogd en moet welvaartsvast worden en 
mag niet meer worden gekoppeld aan de overige uitkeringen. Evenmin mag 
geen premieheffing plaats vinden noch belasting worden geheven op de AOW-
uitkering. 
De keuzemogelijkheden voor prepensionering of latere pensionering dienen te 
worden uitgebreid. 
Medebeslissende deelname van gepensioneerden in het bestuur van 
pensioenfondsen dient wettelijk geregeld te worden. 
De reserves van de pensioenfondsen zijn immers opgebouwd uit premies die 
door werkgevers zowel als werknemers zijn opgebracht. 
Overwinsten van pensioenfondsen mogen niet aan de werkgevers worden 
terugbetaald, maar moeten ten goede komen aan de gepensioneerden. 
De reserves van de pensioenfondsen zijn meer dan voldoende om aan de 
bestaande verplichtingen te voldoen. Overschotten dienen te worden 
aangewend om de voor 1992 ontstane pensioenbreuken te "helen" middels 
inschakeling van een onafhankelijke arbitrage. 
De franchisebenadeling van gepensioneerde tweeverdieners dient te worden 
afgeschaft. 
Wij zijn tegen het afromen van hogere pensioenen ten gunste van de lagere. 
Wel wenst de V.S.P. speciale maatregelen voor ouderen: 
• die alleen AOW ontvangen; 
• die daarnaast slechts een klein aanvullend pensioen hebben. 
Pensioenen dienen te  alien  tijde welvaartsvast te zijn. Indexatie moet wettelijk 
worden vastgelegd. 
Nederlanders die na hun pensionering in het buitenland gaan wonen, moeten 
dezelfde rechten houden als wanneer zij in Nederland waren blijven wonen. 
Het moet voor ouderen met een minimum inkomen, maar met een eigen huis 
(dat ze als oudedagsvoorziening hebben bedoeld), mogelijk zijn een betaalbaar 
huis te huren, zodat de opbrengst van hun eigen huis daadwerkelijk als 
oudedagsvoorziening kan worden gebruikt. 
Binnen de Europese Unie dienen op korte termijn goede afspraken en 
maatregelen te worden genomen teneinde de betaalbaarheid van de 
ouderdomspensioenen te waarborgen. Pas na het invoeren van deze regelingen 
kan over een verdere uitbreiding van de Europese Unie worden gesproken. 
Wij willen dat de verlaging van het AOW-vakantiegeld van 5,2 procent wordt 
teruggedraaid. Ook AOW-ers hebben recht op 8 procent. Ook zijn wij tegen 
nieuwe (directe) belastingmaatregelen die het inkomen van gepensioneerden 
benadelen. 
Werkgelegenheid 
De leeftijd van 60 jaar vormt een duidelijke grens tussen werkenden en in-
actieven. Na het zestigste levensjaar komt elke Nederlander de keuzevrijheid 
toe om al dan niet door te werken. 
Omscholing van werkzoekenden moet hun herintrede bevorderen. Het 
scholingsaanbod zal voor alle werknemers en herintreders gelijk zijn, 
ongeacht de leeftijd. Intensieve controle op de uitvoering hiervan eenmaal per 
jaar is noodzakelijk. Nalatige werkgevers zullen moeten worden gestraft. 
7 Discriminatie van ouderen bij sollicitaties moet veel effectiever worden 
bestreden dan tot nu toe het geval is geweest. 
Binnenlands bestuur 
De regio-indeling van instanties als brandweer, politie, ambulance-diensten  
etc.  moet worden afgestemd op de gemeentelijke en/of provinciale indelingen. 
Burgemeesters moeten worden gekozen door de burgerij. De formele 
benoeming geschiedt door de Kroon. 
De kwaliteit van het ambtenarenapparaat zat moeten worden verbeterd. De 
arbeidsvoorwaarden moeten worden getoetst aan die van het bedrijfsleven. 
Het aantal ministeries dient in de komende kabinetsperiode te worden 
verminderd. Binnenlandse zaken en justitie, buitenlandse zaken en defensie 
moeten worden samengevoegd. Het ministerie van onderwijs dient drastisch te 
worden ingekrompen.  
IT en  Overheid  
De overheid dient snel een operationeel beleid door te voeren t.a.v. het digitaal 
communiceren tussen overheid en burgers, en omgekeerd. 
In alle lagen van het overheidsapparaat moet door automatische 
werkstroombeheersing  (workflow),  besparingen van menskracht en versnelling 
van de afhandelingsprocedures mogelijk zijn. 
Budgetruimte van 10 - 15% is dan realiseerbaar. 
Telewerken dient sterk te worden geactiveerd, zeer zeker voor senioren. 
Onderwijs 
Structurele aandacht voor onderwijs voor iedereen, ongeacht de leeftijd, is 
noodzakelijk (levenslang leren). Daarbij moeten er mogelijkheden zijn voor 
meer deeltijd- en avondstudies. 
Studies voor de verzorgende en onderwijzende beroepen moeten goedkoper 
worden gemaakt om de toeloop te bevorderen. 
Nederland als centrum van kennis en wetenschap dient de 
onderwijsinstellingen ruimschoots van middelen te voorzien. Het 
instandhouden van een kenniseconomie vergt evenveel of zelfs meer geld dan 
voor de (fysieke) infrastructuur nodig is. 
Netwerken van bedrijven rond universiteiten moeten worden bevorderd. 
Regelgeving voor het onderwijs moet drastisch worden verminderd. De 
verantwoordelijkheid voor het onderwijs behoort vooral bij de respectievelijke 
instellingen te worden gelegd. De "vergadercultuur" moet sterk worden 
teruggedrongen. 
Uitstroom van oudere docenten kan worden voorkomen door extra aandacht te 
schenken aan het takenpakket. De bestaande regelingen zullen dus moeten 
worden aangepast ten gunste van de oudere docent. 
Door sterke inkrimping van het ministerie van onderwijs, de 
onderwijsadviesdiensten en de inspecties kan veel geld worden vrijgemaakt dat 
aan de echte onderwijstaken moet worden besteed. 
8 Algemene Nabestaanden Wet 
De invoering van de huidige wet heeft tot schrijnende, onaanvaardbare 
situaties geleid. De uitwerking van deze wet dient op korte termijn te worden 
geëvalueerd op de gevolgen voor individuen. 
Reparatie van de huidige wet of nieuwe wetgeving zal ruimte dienen te bieden 
voor een individuele benadering van uitkeringsgerechtigden in plaats van de 
generieke benadering. 
Arbeidsongeschiktheid 
De kosten van arbeidsongeschiktheid nemen een te groot deel van de 
voorzieningen in de sociale zekerheid, de volksgezondheid en het onderwijs in 
beslag. Vooral het aantal WAO-ers dat om psychische redenen is afgekeurd, is 
zorgwekkend hoog geworden. Afkeuring op psychische gronden mag alleen 
door psychiaters worden geregeld. 
Uitkeringen op grond van de WAO mogen uitsluitend worden verstrekt, indien 
afkeuring is geschied op basis van ziekten, die in en door het werk zijn 
ontstaan. Wettelijk dient te worden vastgelegd, dat een collectiviteit dan wel 
een individu verzekerd kan worden tegen de gevolgen van 
arbeidsongeschiktheid. Afkeuring wegens buiten het werk ontstane 
arbeidsongeschiktheid zal door de collectiviteiten dan wel individuen zelf 
moeten worden verzekerd. Een uitzondering dient te worden gemaakt voor 
arbeidsongeschiktheid door oorzaken buiten schuld. (Aangereden zijn, 
slachtoffer van zinloos geweld  etc.)  
Herintreden van zieke werknemers moet worden bevorderd, reeds geruime tijd 
voor betrokkene in aanmerking komt voor een WAO-uitkering. Het moet voor 
werkgevers blijvend aantrekkelijk worden gemaakt om (gedeeltelijk) 
arbeidsongeschikten in dienst te nemen. 
Het is wenselijk, dat een gedeeltelijke afkeuring blijft bestaan. 
Om economische redenen blijft aanstelling van (gedeeltelijk) 
arbeidsongeschikten in de praktijk achterwege. In voorkomende gevallen 
dienen werkgevers op wettelijke basis streng gestraft te worden. 
Werkeloosheid 
Een intensieve samenwerking tussen overheid, bedrijfsleven en 
onderwijsinstellingen bij de aanpak van dit probleem dient te worden 
bevorderd. Werkzoekenden moeten in staat worden gesteld om bij te verdienen 
tot € 50,-per maand onder het minimumloon, zonder dat de aanspraak op een 
uitkering wordt verminderd. 
Vooral allochtonen krijgen nog onvoldoende kansen. De overheid behoort 
actiever op te treden ter zake van integratie van allochtone werklozen. 
Bij het verlaten van school of het verliezen van een baan krijgt de 
werkzoekende drie maanden de tijd om zelfstandig werk te zoeken. Daarna zal 
hij/zij verplicht worden om een traject bij het arbeidsbureau te volgen, op 
straffe van vermindering van de werkloosheidsuitkering cq. uitkering. Werk 
"beneden het niveau" mag niet worden geweigerd. In zulke gevallen dient een 
overbruggingstoeslag te worden betaald door de overheid om de geldelijke nadelen te compenseren. Voor alles moet worden voorkomen, dat werklozen in 
een geïsoleerde positie komen te verkeren, hun motivatie en/of kennis en 
vaardigheden verliezen die nodig zijn om een baan te bemachtigen. 
Vrijwilligerswerk en mantelzorg 
De Nederlandse maatschappij steunt momenteel op een breed netwerk van 
vrijwilligers, maakt zelfs oneigenlijk gebruik van de vrijwilliger. De 
vrijwilligers moeten een redelijke onkostenvergoeding krijgen. Ook de status 
van het werk van vrijwilligers dient te worden verhoogd, zodat zij indien 
gewenst makkelijker kunnen doorstromen naar betaalde functies. 
Een inventarisatie van het bestaande vrijwilligerswerk is aan te bevelen, 
teneinde te bezien voor welk vrijwillig werk het wenselijk is in de toekomst 
betaalde arbeidsplaatsen mogelijk te maken. Dit mede gezien de inkrimping 
van het aantal vrijwilligers en mantelzorgers in de toekomst. 
Inkomensbeleid 
De algemene uitkering aan de gemeenten moet op het punt van de waardering 
onroerend goed worden aangepast. Deze aanpassing moet zodanig zijn dat de 
gemeenten hun inkomenswenen niet kunnen afwentelen op de OZB. Het doel 
is dan de stijging van de OZB te beteugelen. Ouderen met een eigen woning 
dienen de mogelijkheid te krijgen om de OZB in een lening om te zetten, welke 
te zijner tijd uit de nalatenschap kan worden afgelost. Over het uitstaande 
saldo der lening dient de wettelijke rente te worden berekend. 
De V.S.P. is voor afschaffing van de OZB voor particulieren, dat wil zeggen 
voor huizen tot een waarde van € 270.000, voor de waarde daarboven dient wel 
OZB te worden betaald. Gemeenten dienen te worden gecompenseerd. 
Het zou beter zijn de OZB te verwerken in de rijksbelastingen. 
De V.S.P. wil de hypotheekaftrek tot € 270.000 handhaven, daarboven de 
aftrek afschaffen. 
De uitvoering van de Bijstandswet zal voor elke gemeente gelijk moeten zijn, 
teneinde rechtsongelijkheid te vermijden. 
Uitbetaling van alle uitkeringen dient, voor zover zij niet door de SVB wordt 
verricht, door de Belastingdienst te worden overgenomen. 
Huisvesting 
Huurstijging moet maximaal gelijk zijn aan de inflatie. 
Bestaande huursubsidieregelingen moeten in aangepaste vorm worden 
toegepast als subsidieregelingen voor eigen woningen. 
Woningbouwcorporaties moeten wederom worden verplicht in het openbaar 
verantwoording af te leggen over het gevoerde financiële beleid. 
Er dient betaalbare woonruimte voor studenten te worden gebouwd. 
Nieuwe huizen behoren als zogenaamde levensloopbestendige woningen te 
worden ontworpen, zodat zij met eenvoudige middelen kunnen worden 
aangepast aan de verschillende levensfasen van de bewoners. Levenslange 
duurzaamheid van de woningen behoort daarbij voorop te staan. Ter bevordering van het behoud van de zelfstandigheid van ouderen dient ook 
het wonen in woonzorgcomplexen tot de mogelijkheden te behoren. 
Wooncorporaties moeten worden gestimuleerd om van ouderen met een 
minimum inkomen en in het bezit van een eigen huis, dat huis over te laten 
nemen met een maandelijkse betaling, gebaseerd op huurwaarde en 
zorgmogelijkheid, met het recht van de verkoper om zo lang mogelijk in 
zijn/haar eigen huis te blijven wonen,. 
Stapelbouw dient op elk niveau toegankelijk te zijn voor alle 
leeftijdscategorieën. 
Politie en Justitie 
De zichtbare aanwezigheid van de politie op straat via surveillance per voet of 
per fiets, ook en vooral in de avond, moet worden vergroot. De wijkagent met 
verantwoordelijkheden voor zijn eigen wijk moet terugkeren. Politiebureaus 
behoren ook na kantooruren open te zijn. 
Het systeem van stadswachten moet aanzienlijk worden uitgebreid met 
dorpswachten. De bevoegdheden van die wachten moeten in overleg met 
justitie worden vastgesteld. De wachten moeten organisatorisch worden 
ondergebracht bij de politie. 
Het aantal officieren van justitie en rechters moet worden vergroot om 
strafzaken sneller te kunnen afhandelen. De kwaliteit van het gerechtelijk 
apparaat dient duidelijk te worden verhoogd, zodat onder andere afwijzing 
van eisen en/of dagvaardingen wegens "vormfouten" niet meer zullen plaats 
vinden. 
De "alternatieve" straffen dienen meer als "straf" te worden gevoeld dan nu 
het geval is. Dat kan door de duur van de alternatieve straffen te verlengen en 
de aard van de werkzaamheden te verzwaren. 
Kosten van politiebijstand voor evenementen die door private ondernemingen 
worden georganiseerd, behoren bij de organisatoren in rekening te worden 
gebracht. 
Het "gedogen" van wettelijk niet toegestane situaties/fenomenen werkt 
rechtsvervaging in de hand en dient te worden tegengegaan. Huidige 
gedoogmaatregelen moeten zo spoedig mogelijk worden ondergebracht in 
wettelijke regelingen. In meer gevallen dan tot nu toe dient lik-op-stuk beleid 
te worden toegepast. 
Het slachtoffer verdient meer aandacht en rechten dan tot nu toe het geval is 
geweest. In de huidige situatie zijn slachtoffers vaak rechteloos. De 
mogelijkheden van beroep op noodweerexces moeten worden verruimd om de 
burger een eerlijke kans te bieden zich tegen gewelddadige criminelen te 
verdedigen. 
De V.S.P. ziet de identificatieplicht als een noodzakelijke voorwaarde voor de 
handhaving van de veiligheid. 
Asielbeleid 
Het verwerken van de stroom asielzoekers dient in Europees verband te 
worden geregeld. Een verdeling naar draagkracht/inwonertal en de bestaande 
bevolkingsdichtheid van de lidstaten onderling behoort te worden ingesteld. 
Asielzoekers, die om politieke of godsdienstige redenen hun land zijn 
ontvlucht, zullen op opvang mogen rekenen. Andere immigranten dienen niet 
te worden toegelaten, teneinde de kansen van mensen in levensgevaar niet te verkleinen. Natuurlijk staat het elke immigrant vrij een aanvraag in te dienen. 
In ieder geval moet worden voorkomen dat afgewezenen in de illegaliteit of het 
criminele circuit terechtkomen. 
Asielzoekers moeten binnen 48 uur weten of ze in aanmerking komen voor een 
verdere procedure. Deze procedure moet in zes maanden leiden tot een 
uitspraak. Bij verlening van een verblijfsvergunning zullen zij verplicht zijn 
onmiddellijk een inburgeringprogramma te volgen om zich taal, cultuur en 
wetten eigen te maken. Zij hebben dan tevens recht op scholing, medische zorg 
en sociale steun, als betroffen deze autochtone Nederlanders. 
Intensivering van de controle aan de landsgrenzen is noodzakelijk om de 
instroom van niet-asielzoekers te beperken. Overwogen moet worden om bij 
doorlaatposten zoals Schiphol een speciale controle in te stellen om na Ie gaan 
om wie het gaat en vanwaar men is gekomen. Bij het niet-in-bezit-hebben van 
voldoende identiteitspapieren zullen de vervoerders verantwoordelijk gesteld 
worden voor alle kosten betrekking hebbend op tijdelijk verblijf dan wel de 
terugzending van betrokkenen naar het land van herkomst dan wel plaats van 
opstappen. 
Verkeer en vervoer 
Het is de taak van de overheid om samen met alle betrokkenen te zorgen voor 
de infrastructuur, die nodig is voor een optimale bereikbaarheid. Een goed 
functionerend openbaar vervoer over de weg, over de rails en zo mogelijk over 
het water is daarbij onontbeerlijk. In de Randstad en op als knelpunt bekend 
staande doorgaande wegen zal een inhaalverbod voor vrachtwagens moeten 
gelden. 
Alternatieve vervoersvormen, zoals belbus en gehandicaptenvervoer, dienen 
door de overheid actief te worden gestimuleerd. 
Voor het gehele Openbare vervoer moet in de daluren een korting gaan gelden. 
Senioren en junioren dienen die korting op elk tijdstip van de dag te krijgen. 
Zo snel als mogelijk is, dient de kilometerheffing te worden ingevoerd en de 
wegenbelasting afgeschaft. De in te voeren tarieven mogen niet worden 
gebruikt om de automobilist nog meer uit te melken dan nu al het geval is. 
Het Kwartje van Kok dient aan de burger te worden teruggegeven. 
Wij zijn voor invoering van een (straf)puntenstelsel voor 
verkeersovertredingen. Bij het bereiken van een bepaald aantal punten kan dit 
leiden tot definitieve ontzegging van de rijbevoegdheid. 
Privatisering 
Een herwaardering van de publieke dienstensector lijkt ons wenselijk. 
De resultaten van de privatisering zijn immers bijzonder teleurstellend. 
Daarom vinden wij dat het raadzaam zou zijn sectoren van maatschappelijk 
belang wederom onder te brengen bij de overheid. 
Wij denken daarbij aan het openbaar vervoer en nutsbedrijven zoals kabel, 
postbezorging, telefonie, gas en elektriciteit. 
12 Buitenland  
Verkwisting van gelden en corruptie in Europa moeten krachtig worden 
bestreden. De Nederlandse bijdrage aan de Europese Unie dient voortdurend 
kritisch te worden bekeken. 
Een verder gaande integratie van Nederland binnen de Europese Unie zal 
onderwerp moeten zijn van een nationaal referendum. Niet uitgesloten mag 
worden, dat reeds doorgevoerde maatregelen in Europees verband opnieuw 
kritisch moeten worden benaderd en eventueel aangepast. 
Zolang het Europese Parlement te weinig controlerend en uitvoerend kan 
optreden, zullen door de Europese Ministerraad genomen besluiten achteraf de 
goedkeuring van liet Nederlandse parlement en zo nodig de Nederlandse 
bevolking (middels referenda) nodig hebben. 
Defensie 
Wij steunen het Nederlandse lidmaatschap van de NAVO totdat een 
aanvaardbaar Europees alternatief wordt geboden. 
Nederlandse militairen behoren alleen in Europese gebieden voor humanitaire 
acties te worden ingezet. 
Door de nauwere internationale samenwerking en het ontstaan van een groot 
Europa kunnen op militair gebied taakverdelingen worden afgesproken. 
Vooruitlopend op de onderhandelingen met de NAVO partners over de nieuwe 
taakverdeling, dienen de troepen uit Duitsland te worden teruggetrokken. Tot 
legering in Duitsland is besloten in de tijd van de Koude Oorlog en deze is 
strategisch niet meer van belang. 
De Koninklijke Luchtmacht en de Koninklijke Marine dienen te worden 
getransformeerd tot één krijgsmachtdeel. 
De Koninklijke Marechaussee dient te worden uitgebreid. Dit 
krijgsmachtonderdeel moet landelijk kunnen worden ingezet bij onder andere 
grote evenementen. Dit maakt het mogelijk de reguliere politie onverdeelde 
aandacht te laten schenken aan de eigenlijke beschermende taak van de 
burger. 
Militairen dienen, waar dat nodig is, ingezet te worden voor maatschappelijke 
taken (bijvoorbeeld bij rampen). Tijdens hun opleiding dient hiermee rekening 
gehouden te worden. 
Ontwikkelingssamenwerking en Mensenrechten 
Een verantwoorde ondersteuning kan alleen geschieden, indien er sprake is 
van een stabiele en democratisch functionerende regeringsvorm in het 
desbetreffende land. Landen met een corrupte regering en organen worden van 
enige ontwikkelingssamenwerking uitgesloten. Dat geldt eveneens voor landen 
in oorlog of gebieden met langdurige burgeroorlogen. Alleen noodhulp voor 
een korte periode mag worden gegeven, indien deze tenminste niet tot 
verlenging van de vijandelijkheden leidt. 
Ontwikkelingsgelden dienen aan de lokale overheden te worden verschaft, 
waarbij lokale partners ingeschakeld kunnen worden om de projecten 
draagvlak te verlenen 
Een degelijke controle achteraf van de gegeven ontwikkelingsgelden behoort 
eenmaal per jaar plaats te vinden. 
13 In alle door Nederland gesloten handelsverdragen dient een hoofdstuk over 
mensenrechten te worden opgenomen Het Handvest van de Verenigde Naties 
behoort bepalend te zijn voor internationale contacten In de 
wereidhandeisgemeenschap. 
Milieu en Landbouw 
Wij zijn voor de bevordering van biologische land- en tuinbouw. 
Diervriendelijkheid staat bij ons hoog in het vaandel. 
Zo zijn wij voorstanders van het zogenaamde "scharrel"-systeem. Maatregelen 
om intensieve veehouderij te verminderen moeten krachtig worden gesteund. 
Landbouwbedrijven, die als gevolg van milieubepalingen moeten inkrimpen, 
dienen schadeloos te worden gesteld. 
Agrarische bedrijven, die desgewenst bereid zijn hun landbouwgrond in 
natuurgebied om te zetten, moeten financieel worden gecompenseerd. De 
agrariër moet zich kostenloos tot natuurbeheerder kunnen laten omscholen. 
Nieuwe, grote natuurgebieden dienen de kern te vormen van een versterkte 
plattelandseconomie, onder meer door het zorgvuldig samengaan van de 
natuur met wonen en werken. 
De mogelijkheden tot recreatie moeten goed en veelvuldig zijn, zonder dat men 
ontaardt in museale opstellingen. 
Wij zijn ervan overtuigd dat Nederland zelfvoorziend dient te zijn wat betreft 
levensnoodzakelijke voedselproductie. 
De mogelijkheid dient onderzocht te worden, in hoeverre landbouw(grond) kan 
worden gebruikt bij de productie van groene energie, zoals windenergie en 
biodiesel. Er dient een ruime subsidie te komen voor onderzoek naar de 
mogelijkheden van verdere agrificatie. 
Cultuur 
De toegang van musea voor 60+ dient gratis te blijven in combinatie met de 
60+-voordeelkaart. De toeslag voor bijzondere tentoonstellingen mag niet 
gelden voor houders van deze kaart. 
Bijzondere aandacht dient uit te gaan naar de toegankelijkheid van musea en 
evenementen voor ouderen en gehandicapten. De toegangsprijs tot door het 
rijk gesubsidieerde voorstellingen dient gereduceerd te worden met 50%. 
In de Raden voor de Kunst moet verplicht een senior plaats nemen. 
Wij pleiten ervoor dat zoveel mogelijk in of naast (al dan niet verplicht) 
museabezoek de opvoeding voor kinderen tot en met 14 jaar gericht op 
cultuur-historische kennis verplicht moet zijn. 
14 