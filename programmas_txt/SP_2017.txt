PROGRAMMA VOOR EEN SOCIAAL NEDERLAND
VOOR DE VERKIEZINGEN VAN 15 MAART 20172
PROGRAMMA VOOR EEN SOCIAAL NEDERLANDDe programmacommissie:
Ronald van Raak (voorzitter), Maarten Hijink (secretaris), Arda Gerkens, Ben van Gils, Mariska ten Heuw, Paulus Jansen, Sadet Karabulut, Ron Meyer, Arnold Merkies,  Emile Roemer, Eric Smaling,  Peter Verschuren en Arjan Vliegenthart
SP .NLPROGRAMMA VOOR EEN SOCIAAL NEDERLAND
VOOR DE VERKIEZINGEN VAN 15 MAART 20174
DE GROTE VERANDERINGPROGRAMMA VOOR EEN SOCIAAL NEDERLAND5
PAK DE MACHTVOORWOORD
Van mijn ouders heb ik geleerd dat je nooit moet opgeven. Dat je van iedere tegenslag sterker wordt en dat 
de aanhouder wint. Mijn vader was een strijder in het verzet. Hij vocht voor onze vrijheid en voor rechtvaar -
digheid - wat ben ik daar trots op! Mijn moeder was vaak van huis, in de hele regio bracht zij vrouwen bij elkaar. Vrouwen op het platteland, die lang niet altijd gewend waren om voor zichzelf op te komen.  Van haar heb ik geleerd wat bescheidenheid is en hoe je anderen kunt helpen om sterker te worden. 
WIJ ZIJN ER VOOR IEDEREEN
Die mentaliteit van hard werken, succes boeken en jezelf blijven zie ik vaak terug als ik op bezoek ben bij mensen die een baan hebben in de zorg of in het onderwijs, of mensen die op de steigers staan in de bouw of werken als politieagent in de buurt. Zij houden niet van opscheppers en van betweters, van bestuurders die vooral zichzelf vooropstellen. Politiek hoort te gaan over hoe we rekening houden met een ander en samen problemen oplossen. Dat zijn ook de waarden waar mijn partij en ik mee werken. Wij staan voor menselijke waardigheid, gelijkwaardigheid en solidariteit. 
Waar ik me zorgen over maak, is dat steeds meer jonge mensen in de knel komen. Ze krijgen geen vast 
contract meer en komen niet in aanmerking voor een hypotheek of huurwoning. Door de afschaffing van de studiebeurs kunnen veel jongeren niet meer studeren of beginnen ze straks met een enorme schuld 
aan hun werkende leven. Veel mensen werken hard, maar kunnen nauwelijks rondkomen. Veel ouderen 
 herkennen hun eigen buurt niet meer, het thuisgevoel verdwijnt. Mensen zijn druk met zichzelf en hebben 
weinig tijd voor een ander. 
DE POLITIEK VAN DE ELITE
Nederland heeft meer miljonairs dan ooit, maar tegelijk kunnen meer dan één miljoen mensen de zorg-kosten niet betalen. Het verschil tussen de grootverdieners aan de top en de rest van de bevolking is door de regering doelbewust vergroot. Premier Rutte heeft goed gezorgd voor de directeuren en bestuurders, voor de banken en multinationals. Deze elite is na de crisis rijker dan daarvoor. Maar voor de meeste  andere mensen zijn belangrijke voorzieningen, zoals betaalbare zorg en sociale zekerheid, alleen maar minder geworden.
In een wereld die op drift is, zoeken mensen naar meer zekerheid.
• Dat als je hard werkt, je het ook echt beter kunt krijgen. 
•  Dat je kinderen een eerlijke kans krijgen om een toekomst op te bouwen.
•  Dat je kunt rekenen op een fatsoenlijke oude dag. 
Dat de politiek er niet alleen is voor de elite, maar voor iedereen.
Zekerheid is een voorwaarde voor vrijheid, alleen dan kunnen mensen bouwen aan een toekomst voor 
zichzelf en voor hun kinderen. Zekerheid is een basis voor rechtvaardigheid, dat iedereen kan meedoen en we niet wegkijken als anderen ons nodig hebben. Van daaruit kunnen we ook gezamenlijk bouwen aan een schoon milieu en een duurzame economie. In eigen land, maar ook elders in de wereld, is zekerheid een voorwaarde voor vrede en veiligheid. Door oorlogen en klimaatverandering slaan steeds meer mensen op de vlucht en zijn miljoenen gezinnen ontheemd. Militaire missies zijn daarvoor niet de oplossing, betere opvang van mensen en diplomatieke inspanningen om conflicten te beëindigen zijn dat wel.
EEN SOCIAAL NEDERLAND
Mensen zijn gelukkiger in een land waar de verschillen kleiner zijn. Ik wil een Nederland waar we op een sociale manier met elkaar omgaan. Waarin mensen niet steeds met elkaar hoeven te concurreren, maar met elkaar kunnen samenwerken. Waar niet de financiële markten, maar de mensen het laatste woord heb-ben. Ik sta niet toe dat in ons land mensen tegen elkaar worden uitgespeeld: rijk tegen arm, gelovig tegen ongelovig, of jong tegen oud. Ik wil het egoïsme bestrijden en de eenheid versterken. Voor onze gedeelde toekomst.6
PROGRAMMA VOOR EEN SOCIAAL NEDERLANDNederland moet een land zijn waar iedereen kan meedoen en ieder mens zich thuis kan voelen; een land 
waar je niet wordt beoordeeld op je afkomst, maar op je eigen inzet; een land waar iedere mening telt, maar waar je ook anderen respecteert; een land waar je anderen de vrijheid gunt, die je ook zelf hebt  gekregen. Wij zetten mensen niet tegen elkaar op, maar voeren een gezamenlijke strijd, voor onze  gezamenlijke belangen. Op 15 maart beslist u over de toekomst van ons land. Dan kunt u samen met ons een sociaal Nederland mogelijk maken. 
MET UW STEUN:
1. Voeren we een Nationaal ZorgFonds in, schaffen we het eigen risico af en zorgen we voor voldoende zorgpersoneel.
2. Komt er een Investeringsplan voor Nederland. Verhogen we het minimumloon, de AOW en het sociaal minimum. En wie wil, krijgt met 65 jaar AOW.
3. Laten we multinationals voortaan gewoon belasting betalen, voeren we een extra belasting in voor  miljonairs en gaan de lasten voor mensen met een middeninkomen en lager inkomen omlaag.
4. Komt er een nationale volksbank, waar uw spaargeld altijd veilig is en bonussen en woekerwinsten niet 
voorkomen. En komt er ook een nationale investeringsbank voor het midden- en kleinbedrijf.
5. Verlagen we de huren, gaan we meer betaalbare huurwoningen bouwen en krijgen huurders meer te 
zeggen over hun woning en over hun buurt.
6. Maken we de klassen kleiner, elke jongere kan een vak leren en iedere student kan rekenen op een studiebeurs.
7. Leven we niet langs elkaar heen, maar gaan we samen leven. Op school, in de buurt en op het werk.  En worden mensen niet beoordeeld op hun afkomst, maar op wat ze doen. 
8. Investeren we in een duurzame economie en in het midden- en kleinbedrijf (mkb), met een economie die meer recht doet aan mens en milieu. En verlagen we de gaswinning in Groningen tot een veilige  12 miljard kubieke meter.
9.  Zorgen we voor betere opvang van vluchtelingen in de regio, in Europa en in ons land, integreren we nieuwkomers en reguleren we de komst van arbeidsmigranten.
10. Schaffen we de huidige Europese Commissie af en houden we een referendum over een afgeslankte 
EU. En gaat ons land niet meer aan oorlogen meedoen, zoals nu in het Midden-Oosten.
Pak de macht! Ik reken op uw steun.
Emile Roemer7
PAK DE MACHTINHOUD
Voorwoord 5
 1 Pak de macht 9
 2  Van marktwerking naar samenwerking in de zorg 13
 3 Investeren in loon, werk en ondernemen 15
 4  Eerlijk delen en eerlijk betalen 17
 5  De kleine klassenstrijd voor beter onderwijs 19
 6 Betaalbaar wonen in een leefbare buurt 23
 7  Niet langs elkaar heen, maar samen leven 25
 8  Meer veiligheid en meer agenten in de wijk 27
 9  Toegankelijk recht zonder klassenjustitie 31
 10  Onze jeugd, onze toekomst 33
 11  Kunst en cultuur voor iedereen 37
 12  Een vrij en veilig internet 39
 13  Voor heel Nederland 41
	14		Meeprofiteren	van	duurzame	energie	43 15  Van bio-industrie naar duurzame landbouw 47
 16  Een schoon milieu en een gezonde omgeving 49
 
17  Een bereikbaar land en betaalbaar vervoer 51
 18  Geen Brusselse dwang, maar samenwerken in Europa 53
 19  Mensen in nood helpen, migratiestromen voorkomen 57
 20  Van interventiepolitiek naar vredeshandhaving 598
PROGRAMMA VOOR EEN SOCIAAL NEDERLAND9
PAK DE MACHT1 PAK DE MACHT
Wie is er eigenlijk de baas in ons land: zijn dat de bestuurders of de burgers? Hoe kan het dat huurders niets 
te zeggen hebben over hun woningcorporatie? Waarom dendert de Europese Unie almaar door en wordt onze tegenstem bij referenda genegeerd?
1 MINDER MARKT EN MEER DEMOCRATIE
De SP werkt permanent aan de vorming van maatschappelijke coalities met burgers die strijden tegen ongelijkheid, voor de publieke sector en voor democratische zeggenschap.
2 In het onderwijs organiseren we meer zeggenschap voor personeel, studenten en ouders. De mede-
zeggenschapsraad krijgt overal in het onderwijs instemmingsrecht op de begroting. In de zorg krijgen ondernemingsraden en cliëntenraden van instellingen instemmingsrecht en amendementsrecht op zaken die het bestuur raken, waaronder fusies, bonussen, investeringen en personeelsinzet. 
3 Alle grote bedrijven krijgen een werknemersvergadering die dezelfde invloed heeft als de aandeel-houdersvergadering. De ondernemingsraad krijgt in alle organisaties een instemmingsrecht voor de 
salarissen van de topbestuurders.
4 Het stakingsrecht moet worden versterkt, schade als gevolg van een staking mag nooit worden 
 verhaald op werknemers of vakbonden. 
5 Buurtbewoners krijgen meer zeggenschap over de inrichting van en de voorzieningen in hun buurt, zij 
weten het beste waar wel of geen behoefte aan is.
6 Directe inspraak en zeggenschap van mensen maakt onze democratie sterker en de besluiten beter. In plaats van een raadgevend referendum willen we zo snel mogelijk een correctief referendum, zodat de bevolking ook tussen de verkiezingen door de gekozen vertegenwoordigers kan corrigeren, zowel bij lokale, nationale als Europese onderwerpen. Middels een volksinitiatief kunnen mensen ook besluiten nemen over onderwerpen die politici laten liggen.
7 Het aantal dure externe medewerkers bij ministeries, provincies en gemeenten wordt verminderd, overheden moeten zoveel mogelijk zelf kennis en kunde ontwikkelen. De uitgaven aan externen bij alle overheidsorganisaties mogen voortaan niet meer dan tien procent zijn van de totale personeelskosten (de ‘Roemer-norm’). Bij aanbestedingen mogen overheden eisen stellen aan het beloningsbeleid van bedrijven.
8 Bestuurders en toezichthouders van bedrijven en organisaties die publieke diensten uitvoeren, worden hoofdelijk aansprakelijk bij corruptie of ernstig falen. Graaiers in de publieke sector pakken we hard aan. Salarissen in de publieke sector mogen nooit hoger zijn dan die van een minister. Ministeries richten hun verantwoording beter in, zodat altijd duidelijk is of het geld goed wordt besteed. Publieke voorzieningen, die worden betaald met publiek geld, moeten zoveel mogelijk in publieke handen zijn.
9  Lobbyisten in Den Haag moeten zich duidelijk en voor iedereen herkenbaar laten registreren. Bij  wetsvoorstellen wordt altijd opgenomen welke voorstellen van welke lobbyisten afkomstig zijn. We 
maken een einde aan de eenzijdige lobby van multinationals in de politiek, regels voor het bedrijfsleven moeten voortaan altijd ‘mkb-vriendelijk’ zijn. 
10 Het nieuwe ‘Huis voor klokkenluiders’ krijgt een speciaal fonds voor klokkenluiders die in het verleden misstanden hebben gemeld, maar van wie de misstanden nog niet zijn onderzocht. 10
PROGRAMMA VOOR EEN SOCIAAL NEDERLAND
foto youngandunited.nl©foto Marcel van den Bergh / HollandseHoogte©11
PAK DE MACHT
12
PROGRAMMA VOOR EEN SOCIAAL NEDERLAND11 Om ongelukken en rampen te helpen voorkomen maken we een Veiligheidswet. In die wet regelen we 
wanneer overheden, bedrijven en burgers verantwoordelijk zijn wanneerzij de veiligheid, het milieu of de gezondheid van mensen in gevaar brengen. We willen toe naar één Nationale Inspectie, in plaats van de grote hoeveelheid bestaande inspecties, waarin voldoende kennis en kunde wordt verenigd om misbruik en misstanden snel en grondig te onderzoeken.
12 We streven naar een republiek, tot die tijd is een monarchie in een democratie alleen houdbaar als het staatshoofd geen politieke invloed heeft, maar alleen ceremonieel is. Leden van het Koninklijk Huis betalen voortaan zelf hun privékosten en - net als iedereen - belasting over inkomen en vermogen. De speciale bescherming van het staatshoofd tegen kritiek is niet nodig, we schrappen de strafrechtelijke 
bepaling voor Majesteitsschennis. 
13 Op 5 mei vieren we onze gezamenlijke traditie van vrijheid en democratie. Deze dag wordt voor ieder -
een een officiële feestdag.
 
14 Het huidige Koninkrijk met Aruba, Curaçao en Sint Maarten willen we vervangen door een Gemene-best, waarin landen samenwerken op basis van gelijkwaardigheid. We maken afspraken over weder -
zijdse steun bij het uitvoeren van bestuurstaken. De ‘bijzondere gemeenten’ Bonaire, Sint Eustatius en Saba gaan zoveel mogelijk taken zelf uitvoeren, met steun van Nederland wanneer de eilanden dat nodig hebben. We maken een actieplan om de armoede in deze bijzondere gemeenten van Nederland te bestrijden. 
15 Politici en bestuurders krijgen dezelfde sociale rechten en plichten als alle andere mensen en verliezen hun riante wachtgeldregeling. De vergoedingen voor politici, politieke fracties en partijen gaan omlaag. Ook de maximale norm voor wat bestuurders in de publieke sector mogen verdienen gaat omlaag. Politieke partijen of bewegingen moeten hun financiën openbaar maken en er komt een verbod op sponsoring door bedrijven en financiering vanuit het buitenland.
 13
PAK DE MACHT2  VAN MARKTWERKING NAAR 
SAMENWERKING IN DE ZORG
Waarom betalen we steeds meer premie voor steeds minder zorg? Hoe kan het dat zorgverzekeraars zoveel 
winst maken met ons zorggeld? Waarom moet iemand die ziek is een hoog eigen risico betalen?
1 EEN NATIONAAL ZORGFONDS ZONDER CONCURRENTIE
Er komt een Nationaal ZorgFonds, de zorgverzekeraars hebben we niet meer nodig. De tandarts, de fysio-therapie en de geestelijke gezondheidszorg komen voor iedereen in het zorgpakket. Niet concurrentie en winstbejag maar de gezondheid van mensen en de aandacht voor patiënten horen centraal te staan.  Voorrangszorg om niet-medische redenen staan we niet meer toe. 
2  Ziek zijn is geen keuze en daarom schaffen we het eigen risico af. De ziektekostenpremies maken we 
inkomensafhankelijk. Mensen met een middeninkomen en een lager inkomen zullen hiervan profiteren.
3  Om te voorkomen dat het per gemeente verschilt welke zorg mensen krijgen, voeren we een gemeen-telijk basispakket in voor thuiszorg, dagbesteding en ondersteuning voor mantelzorg (respijtzorg). Door 
gemeenten voldoende middelen te geven voor zorgtaken wordt de eigen bijdrage overbodig. Geld dat 
bestemd is voor zorg - bijvoorbeeld voor de Wmo - gaat ook daadwerkelijk naar zorg. Medewerkers krijgen altijd een fatsoenlijk salaris en vallen onder een cao. 
4  Voor de ouderen- en gehandicaptenzorg komt er een personeel bezettingsnorm die ervoor zal zorgen dat verzorgenden voldoende tijd hebben voor de bewoners. We houden verzorgingshuizen open, zodat ouderen ook in de toekomst in vrijheid kunnen kiezen voor een beschermde woonomgeving. We stap-pen over op locatiefinanciering, zo voorkomen we dat geld blijft hangen in grote organisaties. 
  5  We openen de aanval op de zorgbureaucratie. We brengen de menselijke maat terug in de zorg en  herstellen het vertrouwen in de beroepskrachten. Zij stellen - in overleg met degene die zorg nodig 
heeft - vast welke zorg nodig is. 
6  Het salaris van bestuurders in de zorg mag nooit hoger zijn dan het salaris van een minister. De minis-ter krijgt de bevoegdheid om bestuurders en toezichthouders in de zorg te ontslaan als er sprake is van wanbeleid. In dat geval krijgen zij ook geen vertrekpremie.
7  We voeren een fusieverbod in voor ziekenhuizen. Ziekenhuisvoorzieningen blijven volwaardig bestaan, met behoud van een spoedeisende hulp, een intensive care en klinische verloskunde. Ziekenhuizen 
worden voortaan gefinancierd naar zorgbehoefte en niet meer per aantal verrichte handelingen.  
Specialisten gaan in loondienst werken. 
8  De macht van de farmaceutische industrie wordt ingedamd. We voeren één landelijk systeem in van centrale inkoop van medicijnen en hulpmiddelen. Daarmee kunnen we belachelijke winsten van de farmaceutische industrie aanpakken en de kosten van de zorg beter beheersen. Ter verbetering van het voorschrijfgedrag van artsen wordt geneesmiddelenreclame gericht op individuele artsen niet meer toegestaan. Patenten voor medicijnen en geneesmiddelen worden korter, zeker wanneer die groten-deels op universiteiten zijn ontwikkeld.14
PROGRAMMA VOOR EEN SOCIAAL NEDERLAND9  Geestelijke gezondheidszorg (ggz) is onmisbaar voor onze samenleving. Er moet voldoende begelei-
ding zijn voor thuiswonende patiënten en er moeten ook voldoende opnameplaatsen zijn. Met goede ggz kunnen we persoonlijke drama’s voorkomen, maar ook maatschappelijke kosten die bijvoorbeeld samenhangen met overlast, zelfdoding, vervuiling en verslaving. Bij een crisis geldt dat niet de politie de eerste opvang moet doen, maar altijd ggz beschikbaar is. Voor patiënten geldt dat zij geen stigma verdienen.
10  Het persoonsgebonden budget (pgb) is van grote waarde op het moment dat de reguliere zorg geen hulp op maat kan bieden en blijft daarom beschikbaar. Omdat het pgb altijd een vrije keuze moet zijn, zorgen we ervoor dat zorgaanbieders ook altijd zorg in natura aanbieden. 
11  De sociaaleconomische gezondheidsverschillen gaan we verkleinen. We zetten meer in op preventie, waaronder bestrijding van overgewicht. Dit leggen we ook vast in de wet. Preventieve middelen waar -
van het nut is aangetoond, komen in het verzekerde pakket. 
12  Er komt een medisch letselschadefonds dat bij fouten en medische missers patiënten snel compen-seert voor de geleden schade. Het schadebedrag wordt vervolgens verhaald bij de specialist, het zie-kenhuis of de zorginstelling. Jarenlange juridische procedures worden hierdoor overbodig. Ook komt er meer ruimte voor het erkennen van fouten en het leren daarvan. Om de kwaliteit te borgen komt er een vergunningstelsel voor alle zorginstellingen en privéklinieken.
13  De spoedzorg blijft van hoge kwaliteit. De ambulancezorg wordt een publieke dienst; waar extra  ambulances nodig zijn, komen die beschikbaar. Sluiting van spoedeisende hulpposten wordt voor -
komen. In de organisatie van de ambulancezorg worden geen marktwerking of aanbestedingen  
geïntroduceerd.
 14  Mantelzorgers worden beter ondersteund bij de intensieve zorgtaken die zij op zich nemen. In elke gemeente komt een mantelzorgpunt waar mantelzorgers terecht kunnen met vragen en voor hulp. 
15  Nieuwe technologische toepassingen en e-health kunnen de zorg verbeteren, maar mogen nooit een aanleiding zijn om de menselijke maat in de zorg te laten varen. Onderlinge steun en menselijk contact blijven een voorwaarde voor goede zorg. 
 15
PAK DE MACHT3 INVESTEREN IN LOON, WERK  
EN ONDERNEMEN
Hoe kan het dat zoveel mensen hard werken, maar toch moeilijk kunnen rondkomen? Waarom gaan de  
salarissen aan de top door het plafond en verdienen gewone werknemers al jaren veel te weinig? Hoe kunnen we het mkb als banenmotor van onze economie ondersteunen?
  
1 HET MINIMUMLOON, DE AOW, BIJSTAND EN WAJONG GAAN OMHOOG
We verhogen het minimumloon met tien procent - en daarmee ook het sociaal minimum. De koppeling  tussen lonen en uitkeringen blijft. Daardoor worden onder andere de Wajong, de bijstand en de AOW 
– eveneens met tien procent verhoogd. Voor alleenstaande ouders komt er een speciale norm voor het gewenste sociaal minimum. We schaffen het minimumjeugdloon vanaf 18 jaar af, zodat iedere volwassene gelijk loon krijgt voor gelijk werk. Het jeugdminimumloon van 15 tot 18 jaar wordt opgehoogd.
2  We maken de AOW-leeftijd flexibel, waardoor mensen vanaf 65 jaar kunnen stoppen met werken. 
Negatieve inkomenseffecten worden daarbij zoveel mogelijk gecompenseerd.
 3  We beschermen de pensioenen van ouderen en de toekomstige pensioenen van jongeren. Pensioen-
fondsen worden niet langer verplicht om kunstmatig een lage rente te gebruiken voor het berekenen 
van toekomstige verplichtingen. 
4  We zorgen voor meer zekerheid door de WW-premie voor vast werk te verlagen en voor flexibel werk te verhogen. De ontslagvergoeding (transitievergoeding) treedt al na één maand in werking en de ver -
goeding wordt verdubbeld, van een derde naar twee derde van het maandsalaris per gewerkt jaar. Zo voorkomen we een race naar de bodem door werkgevers, wordt ‘flex’ alleen bij ‘ziek’ en ‘piek’ ingezet en werken we aan zekerheid voor alle werknemers. 
5  Het bestaande werk wordt eerlijker verdeeld, zodat werk en zorg beter kan worden gecombineerd en ouderen waar mogelijk plaats kunnen maken voor jongeren. Werk moet volwaardig worden beloond. Vrijwilligerswerk blijft altijd vrijwillig; regulier werk wordt altijd betaald. We stoppen met de verplichte ‘tegenprestatie’ in de bijstand en met werken zonder loon. Er komt een wet om verdringing van  betaalde arbeid door werken zonder loon te stoppen.
6  De kostendelersnorm (‘mantelzorgboete’), een korting op de uitkering voor mensen die anderen onder -
steunen, wordt helemaal afgeschaft. 
7  Het systeem van toeslagen en inkomensvoorzieningen moet eenvoudiger, met zoveel mogelijk op één 
moment uitbetaling van alle uitkeringen, belastingteruggaven (inkomensbelasting en toeslagen) en 
vakantiegeld. 
8  Er komt een landelijk aanvalsplan om armoede te voorkomen en te bestrijden. Gemeenten moeten ook meer regie kunnen voeren om mensen uit de schulden te krijgen, om te voorkomen dat de Belasting-dienst, het Centraal Justitieel Incassobureau, Zorginstituut Nederland of andere diensten het schuld-hulptraject frustreren. Bedrijven die mensen te gemakkelijk krediet geven moeten achteraan sluiten als zij schuldeiser worden. 
9  We sluiten een Loon- en Investeringsakkoord met de vakbonden en werkgevers om de structurele loonachterstand voor werknemers in te halen. Salarissen van topbestuurders in het bedrijfsleven wor -
den onder een cao gebracht. In cao’s wordt afgesproken dat de salarissen en overige beloningen van bestuurders nooit meer dan tien keer de beloning van de laagstbetaalde werknemer zijn. We bestrijden de bonuscultuur. In overleg met de sociale partners wordt het vader- of partnerschapsverlof verlengd. 16
PROGRAMMA VOOR EEN SOCIAAL NEDERLAND10  We investeren in meer banen, zowel in de publieke sector - met investeringen in het onderwijs, de zorg 
en het openbaar vervoer - als in de private sector - door gerichte ondersteuning van het midden- en kleinbedrijf (mkb). We voeren een actieve industriepolitiek. De overheid moet kunnen ingrijpen als  nationale belangen, zoals de werkgelegenheid, het milieu of de aanwezigheid van cruciale industrieën, 
in het geding komen.
11  Het midden- en kleinbedrijf (mkb) is van groot belang voor de werkgelegenheid en voor de economie. We nemen specifieke maatregelen om het mkb te ondersteunen. Voor het kleinbedrijf verhogen we de kleinschaligheidsaftrek. Ter stimulering van het kleinbedrijf worden de lasten verlaagd. De lasten van het doorbetalen van ziek personeel worden eerlijker verdeeld, zonder dat dit ten koste gaat van zieke 
werknemers.
12  De huurbescherming van zelfstandige winkeliers wordt wettelijk beter geregeld. Franchisenemers 
 worden beter beschermd tegen onrechtvaardige eisen van franchisegevers. We passen de mede-
dingingswetgeving aan, zodat de macht van grote inkopers tegenover kleine zelfstandigen wordt ingeperkt. Bij overheidsopdrachten garanderen we dat kleine ondernemers dezelfde kansen krijgen als grote bedrijven. 
13  We voorkomen dat mensen gedwongen als zelfstandige aan de slag moeten, zoals in de bouw of de zorg voorkomt. Voor ZZP’ers verbeteren we de sociale zekerheid, onder meer door een goede en  betaalbare verzekering tegen arbeidsongeschiktheid. ZZP’ers kunnen zich daarbij verzekeren via de 
WIA, onder dezelfde voorwaarden als werknemers. Stukloon wordt verboden.
14  Iedereen die zonder werk zit komt in aanmerking voor ondersteuning en begeleiding naar een  volwaardige baan. Zinloze herkeuringen van Wajong’ers of WAO’ers willen we niet meer. Sociale 
werkvoorzieningen mogen weer nieuwe mensen toelaten. Re-integratie is een verantwoordelijkheid van de gemeenten, zij kunnen eigen sociale werkleerbedrijven opzetten, waarin ook sociale werkplaatsen kunnen worden opgenomen. Werk wordt hierbij conform het cao-loon, of bij het ontbreken daarvan tenminste conform het minimumloon beloond. Iedereen tussen 18 en 65 jaar heeft recht op werk, de 
overheid heeft een taak om dit te garanderen. 
15  Om te voorkomen dat in ons land banen tegen lage lonen worden weggeconcurreerd en werknemers 
worden uitgebuit, reguleren we de arbeidsmarkt door het invoeren van (tijdelijke) werkvergunningen.17
PAK DE MACHT4  EERLIJK DELEN EN EERLIJK BETALEN
Waarom profiteren multinationals van de voorzieningen in ons land, maar dragen ze er nauwelijks aan bij? 
Waarom betalen werknemers en kleine zelfstandigen netjes hun belasting, maar de grote bedrijven niet? Is mijn geld bij de bank nog wel veilig? 
1 WE PAKKEN BELASTINGONTDUIKING EN BELASTINGONTWIJKING AAN
Ook grote bedrijven en multinationals gaan voortaan hun eerlijke deel in de belastingen betalen. Ontduiking van de belastingen pakken we aan, waaronder ook de speciale belastingafspraken met multinationals (tax rulings). Daarmee zorgen we ervoor dat iedereen een eerlijke bijdrage gaat leveren aan onze samenleving. We sluiten geen nieuwe belastingverdragen met belastingparadijzen en zeggen bestaande verdragen met belastingparadijzen op. We stoppen direct met Nederland als belastingparadijs.
2  We voeren een miljonairsbelasting in. Door de vermogens eerlijker te belasten, is de gewone spaarder 
beter af. De opbrengsten hieruit kunnen worden besteed aan het verlagen van de lasten voor mensen met een middeninkomen en lager inkomen.
3  De inkomstenbelasting voor middeninkomens en lagere inkomens gaat omlaag. Voor de hoogste inkomens voeren we een vijfde schijf in van 65 procent; dat is voor inkomsten vanaf 150.000 euro. Het belastingsysteem moet eenvoudiger worden.
4  Er komt een nationale volksbank, een publieke bank waar ons spaargeld veilig is en bonussen en  woekerwinsten niet voorkomen. Deze bank kan ook helpen het vertrouwen van mensen in het bank-
wezen te herstellen. De volksbank kan verder een voorbeeld zijn voor andere financiële instellingen. SNS blijft in overheidshanden. 
5  We richten een nationale investeringsbank op voor het midden- en kleinbedrijf. Daarmee krijgen bedrij-ven betere toegang tot kredieten om te investeren en bevorderen we de ontwikkeling, verduurzaming en innovatie van onze economie. 
6  Om de bankensector veiliger te maken stellen we een maximum aan de omvang van banken. De buf-fers die ze verplicht moeten aanhouden worden fors verhoogd. De bankenbelasting, waarmee banken de kosten terugbetalen van de operaties waarmee ze zijn gered, gaat omhoog. We willen een schei-ding tussen spaar- en zakenbanken, zo verhinderen we dat banken gokken met het spaargeld van hun klanten. Er komt een verbod op de combinatie ‘bank’-‘verzekeraar’. De inkomens aan de top van de banken worden beperkt en komen onder de cao. 
7  Banken moeten meer verantwoording afleggen over de maatschappelijke consequenties van de  leningen die ze verstrekken. Spaarders krijgen het recht om te weten wat banken met hun spaargeld 
doen. We beschermen de privacy van de klanten van banken, betaalgegevens mogen daarom niet commercieel worden gebruikt.
8  Met banken worden afspraken gemaakt om te voorkomen dat er steeds meer bankkantoren en geldautomaten verdwijnen. Om een goede toegang tot contant geld te behouden wordt daarbij een minimaal voorzieningenniveau vastgelegd.
9  Met een flinke vergroening van het belastingstelsel gaan we grootverbruikers van energie zwaarder belasten en milieuvervuiling voorkomen.
10  Het percentage waartegen pensioenpremies kunnen worden afgetrokken wordt gemaximeerd. De  - 30 procentregeling - de belastingkorting voor expats - wordt afgeschaft.18
PROGRAMMA VOOR EEN SOCIAAL NEDERLAND11  Om de financiële markten te reguleren gaan we de handel in derivaten inperken en marktmanipulatie 
hard aanpakken. Ook willen we een transactietaks (‘Tobintaks’) invoeren. Nieuwe financiële producten worden alleen op de markt toegelaten nadat ze zijn getoetst door de financiële toezichthouders.
12   Het monetaire beleid van de Europese Unie gaan we democratiseren. De Europese Centrale Bank (ECB) handelt nu te veel in het belang van de banken en houdt te weinig rekening met de belangen van burgers. Naast prijsstabiliteit moet het beleid van de ECB ook de werkgelegenheid dienen.
13   De ondoordachte en overhaaste invoering van de euro heeft geleid tot veel ellende, dit monetaire experiment is in veel opzichten mislukt. De euro lijkt voor de langere termijn onhoudbaar. Nederland 
houdt daarom rekening met een eventuele ontvlechting en bereidt zich daar op voor. De eurolanden 
maken een gemeenschappelijk plan om een ontvlechting van de Eurozone zo goed mogelijk te laten verlopen.
14  De economie, de wetenschap en de samenleving zijn gebaat bij een divers scala aan invalshoeken. Daarom zetten wij in op alternatieven voor de neoliberale modellen van het CPB.
15  Er is meer dan het bruto binnenlands product. We moeten ook kijken naar welzijn en duurzaamheid, om de welvaart beter te kunnen meten. De Europese begrotingsregels, als gevolg waarvan Europese landen elkaars economie kapot moeten bezuinigen, moeten plaatsmaken voor een beleid dat meer in-vesteringen in de samenleving mogelijk maakt. De vennootschapsbelasting in EU-landen wordt steeds verder verlaagd om met elkaar te concurreren, we moeten stoppen met deze race-to-the-bottom.
 
 19
PAK DE MACHT5  DE KLEINE KLASSENSTRIJD  
VOOR BETER ONDERWIJS
Hoe zorgen we ervoor dat alle kinderen een eerlijke kans krijgen in het onderwijs? Waarom staan we toe dat 
leerkrachten zoveel tijd kwijt zijn met administratie? Hoe zorgen we ervoor dat iedereen die dat wil ook echt kan gaan studeren?
1 EEN STUDIEBEURS VOOR ALLE STUDENTEN
We willen een studiebeurs voor alle studenten. Jongeren uit gezinnen met een lager inkomen krijgen daar bovenop een verhoogde aanvullende beurs. Hiermee wordt voor deze jongeren een financiële drempel weggenomen om te gaan studeren. We stoppen met de ‘selectie aan de poort’, zo voorkomen we dat jongeren die wat meer tijd nodig hebben om zichzelf te ontwikkelen buiten de boot vallen.
2  We starten een ‘kleine klassenstrijd’ voor beter onderwijs. In het basisonderwijs maken we per direct 
een einde aan klassen van 30 of meer leerlingen. Op termijn werken we toe naar een gemiddelde klassengrootte van 23 leerlingen. Kleinere klassen maken meer aandacht mogelijk voor leerlingen en verlagen de werkdruk van leraren. 
3  We willen maximale inspraak van studenten en (onderwijs)medewerkers. Dat kan met een meer  democratisch bestuursmodel: kleinschalige instellingen met een dienstbare schoolleiding. Falende  
bestuurders in het onderwijs kunnen bij wanbestuur worden weggestuurd door de medezeggen-schapsraad. We gaan experimenteren met een democratische universiteit, waar studenten en (onder -
wijs)medewerkers meer te zeggen krijgen over het onderwijs. 
4  Je afkomst mag niet je toekomst bepalen. Leerlingen krijgen meer mogelijkheden om onderwijs te ‘stapelen’, bijvoorbeeld om via het vmbo naar de havo te gaan of van het mbo naar het hbo. Daardoor krijgen leerlingen met een achterstand meer kansen. Om een te vroege selectie van kinderen te beper -
ken, stimuleren we de vorming van brede brugklassen in het voortgezet onderwijs. In de onderbouw van het voortgezet onderwijs willen we bovendien de klassen kleiner maken.
5  Salarissen van onderwijspersoneel worden landelijk uitbetaald, door middel van een landelijke cao. Geld dat bedoeld is voor leraren kan daardoor niet meer aan andere zaken worden besteed.
6  We schaffen het lerarenregister in deze vorm af, in plaats daarvan willen we een door de beroepsgroep opgesteld register zonder onnodige bureaucratie. Onbevoegde leraren dienen binnen twee jaar hun bevoegdheid te halen. In de bovenbouw van havo en vwo moeten zoveel mogelijk docenten univer -
sitair geschoold zijn. Wie dat niet is moet de mogelijkheid krijgen zich binnen enkele jaren alsnog 
universitair te scholen. De werkdruk van leraren wordt fors gereduceerd door het schrappen van  
administratieve rompslomp, waardoor er ook meer tijd is om les te geven.
7  Scholen worden niet meer eenzijdig afgerekend op testresultaten, maar krijgen meer ruimte om leerlingen breder te beoordelen. De eindtoets (zoals Cito), de rekentoets en de ‘kleutertoets’ worden niet verplicht opgelegd. Bij schooladviezen wordt meer rekening gehouden met de groeipotenties van iedere leerling. 
8  Jongeren die geen startkwalificatie kunnen halen krijgen een arbeidsmarktkwalificatie, die duidelijk maakt wat hun vaardigheden zijn. We voeren meer vakscholen in. Op die vakscholen kunnen ook start-kwalificaties worden behaald. Betaalbaar volwassenonderwijs is nodig, zodat ook mensen op hogere leeftijd de kans krijgen om zichzelf te ontwikkelen.20
DE GROTE VERANDERINGPROGRAMMA VOOR EEN SOCIAAL NEDERLAND
foto Marcel van den Bergh / HollandseHoogte©21
PAK DE MACHT
22
PROGRAMMA VOOR EEN SOCIAAL NEDERLAND9  Passend onderwijs is nu teveel knellend onderwijs. Het speciaal onderwijs blijft gegarandeerd voor 
leerlingen met een (ernstige) beperking, gedragsproblemen of zeer lage intelligentie. We investeren in specifieke leerprogramma’s met kleine klassen en voldoende ondersteuning. Speciale programma’s voor hoogbegaafden worden beschermd. 
10  De ouderbijdrage wordt begrensd en is altijd vrijwillig, alle kinderen moeten kunnen meedoen aan  activiteiten. Scholen die hiermee sjoemelen worden beboet. Scholen - bijvoorbeeld in het mbo -  mogen studenten niet extra laten betalen voor zaken die noodzakelijk zijn voor de opleiding. Ook voor 
een tweede studie rekenen we het gewone collegegeld.
11  De positie van wetenschappers wordt versterkt, door meer vaste aanstellingen voor onderzoekers en meer medezeggenschap op universiteiten over het gevoerde onderwijs- en wetenschapsbeleid. We zetten in op meer fundamenteel onderzoek via de ‘eerste geldstroom’.
12  Er komt een onderzoeksfonds waarin bedrijven opdrachten kunnen aanbieden, zonder dat er een directe band is tussen het bedrijf en de onderzoeker. Opdrachtgevers moeten de uitkomsten van  onderzoek niet kunnen beïnvloeden en publicatie van resultaten niet kunnen tegenhouden. 
 23
PAK DE MACHT6 BETAALBAAR WONEN  
IN EEN LEEFBARE BUURT 
Hoe kan het dat de huren zoveel zijn gestegen? Waarom worden er zo weinig huurwoningen gebouwd? 
Waarom verdienen mensen met een modaal inkomen te veel voor een betaalbare huurwoning en te weinig voor een koopwoning? 
1 WE KIEZEN VOOR HUURVERLAGINGEN 
In zes jaar tijd zijn sociale huurwoningen bijna dertig procent duurder geworden, waardoor meer dan een half miljoen mensen moeite heeft om de huur te betalen. Huurders krijgen daarom een huurverlaging. Toekomstige huurverhogingen van sociale huurwoningen beperken we tot de inflatie. Ook in de particuliere sector leggen we de huren aan banden. Op de huurtoeslag gaan we niet bezuinigen, zo voorkomen we dat nog meer mensen de huur niet meer kunnen betalen.  2  De verhuurdersheffing wordt omgezet in een investeringsplicht. Dat verruimt de investeringsruimte van de woningcorporaties. Zo komt er geld beschikbaar dat we gebruiken om extra betaalbare huizen te bouwen, de huren van bestaande woningen te verlagen en de corporatiewoningen energiezuiniger en levensloopbestendig te maken. Nieuw te bouwen woningen zijn energieneutraal en worden standaard 
voorzien van zonnepanelen.
3  Huurders krijgen meer te zeggen over het huurbeleid, de investeringen en andere belangrijke beslis-
singen van de woningcorporatie. Het omzetten van stichtingen in verenigingen wordt eenvoudiger. Om de rechtspositie van huurders te verstevigen, beperken we de mogelijkheid van tijdelijke contracten. Er komt onafhankelijke arbitrage als huurders, corporaties en gemeenten het niet eens worden. De bijdrage van huurders aan de huurcommissie verlagen we naar 25 euro per geschil. Ook huurders in de private sector verdienen beter beschermd te worden. 
4  De voorraad sociale huurwoningen wordt vergroot, zodat de wachtlijsten korter worden. In alle ge-meenten met een tekort aan sociale huurwoningen worden de sloop, liberalisering en verkoop van corporatiewoningen aan banden gelegd. We streven naar meer gemengde wijken, daarom moeten ook middeninkomens (tot anderhalf keer modaal) in aanmerking komen voor een betaalbare huurwoning. Gemeenten krijgen meer mogelijkheden om leegstand van kantoren, winkels en bedrijfspanden aan te pakken, zodat hiermee extra woonruimte kan worden gecreëerd. Panden die lang leeg staan moeten alsnog bewoond kunnen worden. Huisjesmelkers worden harder aangepakt. Het verhuren van wonin-gen aan toeristen gaan we drastisch beperken door wettelijk regels vast te leggen.
5  Bij woningtoewijzing hanteren we voor mensen in een schrijnende of kwetsbare situatie de voorrang-
regeling. Lokaal maatwerk om een specifieke groep tegemoet te komen moet mogelijk blijven. Daar -
naast maken we een eenduidig systeem voor het hele land, waardoor mensen die moeten verhuizen 
hun inschrijfduur voor een woning kunnen meenemen. Om te zorgen dat betaalbaar wonen ook mogelijk is in dure gebieden halen we de marktwerking uit het woning-waarderingssysteem en zorgen we ervoor dat ook grotere woningen beschermde huren krijgen. Het woning-waarderingssysteem moet een reële bescherming bieden tegen woekerhuren. 
6  Huren en kopen wordt financieel gelijkwaardiger behandeld. Voor hypotheken tot 350.000 euro  verandert er niets. Daarboven beperken we de renteaftrek. We onderzoeken of op termijn een woon-
toeslag kan worden ingevoerd (ter vervanging van huurtoeslag en hypotheekrenteaftrek), waarbij het niet uitmaakt of iemand een koopwoning of huurwoning heeft.24
PROGRAMMA VOOR EEN SOCIAAL NEDERLAND7  Kopers van een woning en mensen die hun eigen woning verbouwen worden beter beschermd tegen 
wanprestaties door bouwbedrijven en projectontwikkelaars, door middel van een verzekerde garantie. Dit zorgt voor betere bescherming bij bijvoorbeeld het plaatsen van een dakkapel of een verbouwing voor energiebesparing.
 8  Het ombouwen van leegstaande kantoren, winkels en scholen en de omvorming van verouderde bedrijventerreinen naar een nieuwe (woon)bestemming wordt gestimuleerd, in het bijzonder voor jongeren, studenten en starters. Dat is goed voor de leefbaarheid, zorgt voor een beter gebruik van de schaarse ruimte en levert een bijdrage aan de groeiende behoefte aan betaalbare woningen.
9  Ouderen en mensen met een beperking krijgen meer keuzevrijheid om te (blijven) wonen waar ze graag wonen, door woningen en de woonomgeving levensloopbestendig te maken. Overheidsgebouwen, bedrijven en instellingen moeten altijd toegankelijk zijn voor mensen met een beperking. Voor nieuw-bouw is toegankelijkheid de richtlijn, voor bestaande bouw wordt gekeken naar passende oplossingen, in overleg met de belangengroepen. 
10  Gemeenten worden verantwoordelijk voor een sluitend vangnet van voorzieningen voor de opvang van dak- en thuislozen en begeleide woonplekken. Via prestatieafspraken met de woningcorporaties wordt geregeld dat (wanneer dat verantwoord is) mensen doorstromen naar een vorm van zelfstandig wonen, zo nodig met begeleiding.
11  We starten met een duurzaam wijkenbeleid, waarbij gemeenten meer ruimte krijgen om veilige en leefbare wijken in te richten en deze ook goed te onderhouden. Woningcorporaties mogen meer  investeren in de leefbaarheid van de buurt, onder meer door overlast tegen te gaan (bijvoorbeeld door 
het aanstellen van huismeesters).
12  We maken afspraken om alle woningen energiezuinig en duurzaam te maken. Woningcorporaties gebruiken hun extra investeringsruimte mede om bestaande woningen te verbeteren tot minstens energielabel B in 2021. Dit is goed voor het milieu, maar ook voor de portemonnee van huurders.  
 Woningbezitters die voor hun woning samen met andere woningbezitters een collectief energieplan 
willen maken, worden daarbij geholpen.25
PAK DE MACHT7  NIET LANGS ELKAAR HEEN,  
MAAR SAMEN LEVEN
Hoe komt het dat mensen in ons land steeds meer langs elkaar heen leven? Waarom zijn er gescheiden 
werelden in buurten en op scholen? Hoe kunnen we ervoor zorgen dat nieuwkomers beter integreren in onze samenleving?  
1 GELIJKE RECHTEN VOOR ALLE NEDERLANDERS 
Ons land is gebouwd op gedeelde waarden, van vrijheid en solidariteit. We spreken elkaar aan op wat we doen en niet op onze sociale klasse of etnische afkomst, geslacht of seksuele voorkeur, of religieuze achtergrond. In het integratiebeleid hoort niet de groep waartoe iemand zou behoren centraal te staan, maar de capaciteiten die mensen hebben en de bijdrage die zij leveren aan de samenleving. Discriminatie en racisme in het onderwijs, bij de politie, op de arbeidsmarkt en elders bestrijden we op alle mogelijke manieren. 
2  We moderniseren artikel 23 van de Grondwet. Alle scholen dienen bij te dragen aan de integratie, het 
is onacceptabel als scholen leerlingen weigeren, omdat ze niet bij de grondslag van de school zouden passen. Scholen die zich op deze manier bewust isoleren, kunnen hun bekostiging kwijtraken.
3  We bestrijden de tweedeling en segregatie op school en in de buurt, bijvoorbeeld door woningen te bouwen van verschillende prijsklassen. In rijkere gemeenten en buurten wordt ook voldoende ruimte gemaakt voor de huisvesting van nieuwkomers. Zo voorkomen we dat vluchtelingen onevenredig vaak terechtkomen in buurten waar veel problemen zijn. 
4  De arbeidsinspectie krijgt meer middelen en mogelijkheden om discriminatie op de arbeidsmarkt aan te pakken. We benoemen en veroordelen bedrijven die discrimineren. We accepteren geen loondiscri-minatie of discriminatie op andere gronden.
5  Overheidsorganisaties moeten zoveel mogelijk een goede afspiegeling zijn van de samenleving. Zij voeren actief beleid en stellen concrete doelen om dit te bereiken. In hun jaarverslag leggen zij daarom verantwoording af over het gevoerde diversiteitsbeleid voor vrouwen, mensen met een arbeids-beperking, migranten en lesbische vrouwen, homoseksuele mannen, biseksuelen, transgenders en intersekse personen (lhbti-ers).
6  In artikel 1 van de Grondwet wordt expliciet gemaakt dat discriminatie op grond van seksuele geaard-heid, leeftijd en handicap niet is toegestaan. We maken vaart met de uitvoering van het VN-verdrag inzake de rechten van mensen met een beperking. 
7  Het Fries als officiële taal wordt verankerd in de Grondwet.
8  Voor een goede integratie krijgen migranten en statushouders zo snel mogelijk onderwijs in taal en inburgering, met bijzondere aandacht voor de vrijheden en de grondwettelijke rechten en plichten die we in ons land kennen. Er komt een specifiek integratiebeleid voor mensen met een grote achterstand tot onze samenleving, zodat problemen als taal en werkloosheid, maar ook zaken als eer gerelateerd geweld worden aangepakt.
9  We stoppen de ongewenste beïnvloeding van Nederlanders vanuit bijvoorbeeld Eritrea, Marokko en Turkije, door samenwerking met organisaties die een verlengstuk zijn van de regeringen van deze  landen van herkomst uit te sluiten.26
PROGRAMMA VOOR EEN SOCIAAL NEDERLAND10  In het integratiebeleid wordt niet samengewerkt met radicale organisaties (zoals die van salafisten) die 
in hun uitingen en optreden de integratie van mensen in onze samenleving frustreren of die zich richten tegen onze fundamentele waarden van vrijheid en democratie.
11  Taal- en inburgeringsonderwijs laten we niet over aan de markt. Dit onderwijs wordt laagdrempelig, gratis en toegankelijk georganiseerd, in de buurt, op scholen en op het werk. Ook komt er extra taal-onderwijs bij de publieke omroep, via tv, radio en internet.
12  In het voortgezet onderwijs komt meer aandacht voor filosofie en geschiedenis, religie en levens-beschouwing, waarbij leerlingen kritisch leren nadenken over hun eigen achtergronden en leren  
omgaan met andersdenkenden.27
PAK DE MACHT8  MEER VEILIGHEID EN MEER  
AGENTEN IN DE WIJK
Hoe kan het dat steeds meer politiebureaus verdwijnen, terwijl in sommige wijken de politie hard nodig is 
om overlast te voorkomen? Hoe bestrijden we radicalisering van jongeren? Hoe voorkomen we aanslagen in ons land?
1 ER KOMEN MEER AGENTEN IN DE WIJK
Wijkagenten zijn onmisbaar om buurten veilig te houden, de sociale cohesie te versterken en radicalisering vroegtijdig te herkennen. Daarom komen er meer agenten. De ICT-voorzieningen bij de politie moeten   
op orde worden gebracht. Hierdoor kan de dienstverlening worden verbeterd, de bureaucratie bij de politie worden teruggedrongen en kan er meer blauw op straat. We investeren ook in beter politieonderwijs. Agenten doen hun werk met gevaar voor eigen leven, zij hebben recht op een goede opleiding en  voldoende training om hun werk zo goed en veilig mogelijk te kunnen doen.
2  We stoppen de uitholling van de brandweer. Er worden geen brandweerposten gesloten als dit ten 
koste gaat van de kwaliteit van de brandweerzorg. We stoppen experimenten met minder mensen op brandweerwagens en starten een campagne om meer vrijwilligers te werven voor de brandweer.
3  Handen af van onze mensen. Agressie tegen politieagenten, brandweerlieden, ambulancepersoneel en andere publieke hulpverleners wordt altijd hard aangepakt, met stevige straffen en boetes.
4  We zorgen voor meer diversiteit bij de politie, ook in het politieonderwijs en aan de top van de poli-tieorganisatie. We willen meer aandacht voor het bestrijden van etnisch profileren, onder meer door agenten hier beter op te scholen.
5  Criminele winsten horen niet in handen van criminelen te blijven. We investeren in meer financieel rechercheurs, zodat we criminelen daar kunnen treffen waar het pijn doet: in hun portemonnee. 
6  De teelt en verkoop van softdrugs voor de Nederlandse markt wordt gereguleerd en gelegaliseerd. Zo gaan we criminaliteit tegen, kunnen we de voorlichting verbeteren en de wiet beter controleren ook in het belang van de volksgezondheid. De gezondheidsschade van gebruikers van mdma, xtc en paddo’s moet worden geminimaliseerd, gebruikers moeten weten wat zij innemen, bijvoorbeeld door inzet van mobiele testpunten.
7  Gedetineerden gaan in gevangenissen aan het werk. Het geld dat daarmee wordt verdiend, gaat deels verplicht als tegemoetkoming naar de slachtoffers. 
8  Recidive bestrijden is toekomstige slachtoffers voorkomen. In de gevangenissen komt meer aandacht voor resocialisatie van gevangenen. We gaan de wachtlijsten en werkdruk bij de reclassering te lijf en zorgen ervoor dat medewerkers voldoende tijd en ruimte hebben voor het begeleiden van ex-gedeti-neerden. We nemen ook maatregelen om de werkdruk van het gevangenispersoneel te beperken.
9  Meer aandacht is nodig voor het voorkomen van eerwraak en huiselijk geweld. Die extra aandacht moet er zijn bij politie en justitie, maar ook op school en in de jeugdzorg. Er komt een integraal  programma tegen seksisme en huwelijksdwang, tegen gedwongen prostitutie en eer gerelateerd  geweld en vóór de zelfbeschikking van vrouwen.
 28
DE GROTE VERANDERINGPROGRAMMA VOOR EEN SOCIAAL NEDERLAND
foto Roger Dohmen / HollandseHoogte©29
PAK DE MACHT
30
PROGRAMMA VOOR EEN SOCIAAL NEDERLAND10  Mensen die terugkeren uit Syrië of andere landen waar zij zich hebben ingelaten met oorlog en  geweld, 
worden na een rechterlijke toets verplicht opgenomen in een deradicaliseringstraject. Er komen ook 
verplichte deradicaliseringsprogramma’s voor deze geradicaliseerde jongeren. Deze programma’s  worden opgezet in nauw overleg met de betrokken wijkagenten, scholen en familieleden en met jonge-
ren die eerder met succes zijn gederadicaliseerd. 
11  We publiceren een lijst van organisaties die haat zaaien en geweld prediken (waaronder salafisti-sche organisaties en andere extremistische groepen). Op deze manier voorkomen we dat overheden en  organisaties ongewild samenwerken met of subsidies verlenen aan mensen die meewerken aan 
 radicalisering en jihadisme. We geven geen ruimte aan mensen die fundamentele waarden van onze 
democratie ondermijnen. Ronselaars en haatpredikers worden uit ons land geweerd of het land  
uitgezet. Nederlandse haatpredikers worden vervolgd.
 12  Geheime diensten in Europa en onder meer de VS gaan beter samenwerken in onze gezamenlijke strijd tegen terrorisme. Informatie over potentiële terroristen wordt door geheime diensten gedeeld. Daarover maken de regeringen van landen harde afspraken. Landen die misbruik maken van deze samen werking, door economische of politieke spionage, moeten daar altijd in het openbaar op worden 
aan gesproken.31
PAK DE MACHT9  TOEGANKELIJK RECHT  
ZONDER KLASSENJUSTITIE
Waarom is het onbetaalbaar geworden om je recht te halen? Hoe kan het dat zoveel strafzaken op de plank 
blijven liggen? Waarom worden ‘gewone’ criminelen volwaardig gestraft, maar komen veel witteboorden­criminelen weg met een schikking? 
1 KLASSENJUSTITIE WORDT BESTREDEN
We verbeteren de toegang tot het recht, om klassenjustitie te voorkomen. De griffierechten gaan omlaag, de inkomensgrenzen voor gesubsidieerde rechtsbijstand worden verruimd en de vergoedingen voor sociaal advocaten worden verhoogd. Misdaad mag niet lonen, daarom gaan we meer geld afpakken van veroor -
deelde criminelen. We verbeteren de samenwerking tussen politie, Openbaar Ministerie en belastingdienst om crimineel geld op te sporen en af te nemen. Met witteboordencriminelen wordt niet geschikt, deze criminelen gaan we financieel plukken en hard straffen. 
2  Er komt meer capaciteit bij de politie en het Openbaar Ministerie (OM) om aangiften in behandeling te 
nemen en onderzoeken af te ronden. Voor ingewikkelde zaken, zoals kinderporno, cybercrime, fraude, 
milieudelicten, mensenhandel en zedendelicten, krijgen politie, OM en rechters meer mensen.
3  Wachttijden bij het Openbaar Ministerie en het Nederlands Forensisch Instituut moeten voorkomen worden. Daarom gaan we extra investeren om de kwaliteit van het opsporingswerk te garanderen.
4  In de rechtspraak moet meer worden geïnvesteerd om kwaliteit te kunnen blijven leveren en de digi-talisering in goede banen te leiden. Om de werkdruk bij de zittende mensen te verlagen worden extra rechters aangesteld. De rechtspraak moet zo dicht mogelijk kunnen plaatsvinden bij de plek waar men-sen wonen, bijvoorbeeld door spreekuur te houden in de buurt, zodat laagdrempelig, snel en goedkoop een probleem kan worden opgelost. 
5  Alternatieven voor traditionele procedures bij rechtbanken, zoals mediation, het Juridisch Loket en de Geschillencommissies voor consumentenzaken, gaan we ondersteunen.
6  Justitiële dwalingen moeten gemakkelijker worden hersteld. We willen een fonds om opnieuw onder -
zoek te kunnen doen bij twijfelachtige veroordelingen.
7  We moeten zuinig zijn op de juridische beroepen. Betrouwbare advocaten, notarissen en gerechts¬deurwaarders dragen bij aan een betrouwbare rechtsstaat. Niet-integer gedrag in de 
beroeps¬uitoefening of in relatie tot de beroepsuitoefening wordt direct aangepakt.
8  Sport moet integer zijn. Fraude, corruptie, doping, matchfixing en agressie in de sport zullen daarom 
krachtig worden bestreden. 
9  Dierenmishandeling wordt aangepakt en harder bestraft. De kennis en de capaciteit bij toezichthouders wordt uitgebreid. Dierenbeulen krijgen een verbod om dieren te houden. 
10  Het ministerie van Veiligheid en Justitie wordt gesplitst. Handhaving van de openbare orde en andere politietaken worden ondergebracht bij Binnenlandse Zaken. De rechtspraak is een onafhankelijke staatsmacht en krijgt daarom een aparte begroting. De rechtsprekende taak wordt weggehaald bij de Raad van State, de bestuursrechtspraak wordt in het geheel ondergebracht bij de gewone rechtelijke macht. 32
PROGRAMMA VOOR EEN SOCIAAL NEDERLAND11  We zijn voor meer internationale justitiesamenwerking en samenwerking op het gebied van 
 criminaliteitsbestrijding. Opsporingsdiensten en inlichtingendiensten moeten effectiever samenwerken 
in de strijd tegen terrorisme en andere vormen van georganiseerde misdaad. Een Europees Openbaar Ministerie wijzen we echter af, onderzoek en vervolging van onze burgers blijft een nationale aan-gelegenheid.
12  Fraudeurs hebben nog te vaak vrij spel. Fraude kost de maatschappij elk jaar ongeveer acht miljard euro. Daarom komt er een Nationale Fraudeautoriteit, om gecoördineerd fraude aan te pakken, maar vooral ook om fraude te voorkomen. We willen niet dat er schikkingen worden getroffen, maar dat  fraudeurs worden gestraft. 33
PAK DE MACHT10  ONZE JEUGD, ONZE TOEKOMST
Waarom wordt er zoveel geklaagd over jongeren, terwijl we allemaal jong zijn geweest? Hoe kan het dat zoveel 
jongeren vastlopen in de jeugdzorg? Hoe zorgen we ervoor dat kinderen kunnen blijven spelen op straat?
1 BETAALBARE KINDEROPVANG EN SPELENDERWIJS LEREN 
We willen een recht op gratis kinderopvang van vier dagdelen, voor kinderen van twee tot vier jaar. Zo krijgt elk kind de mogelijkheid om in de opvang spelenderwijs te leren en zichzelf in een groep te ontwikkelen. De samenwerking tussen onderwijs en kinderopvang willen we verbeteren. 
2  Kinderen moeten voldoende ruimte hebben om buiten te spelen. Te vaak verliezen kinderen het nu van 
een parkeerplaats, een winkelcentrum of de woningbouw. Daarom willen we een norm van drie procent voor de ruimte per woonwijk voor buitenspeelruimte.
3  Het maatschappelijk belang van sport en spel, kunst en cultuur is groot, van gezondheid tot de integratie van jongeren. Ook kinderen uit gezinnen met een lager inkomen moeten hier volop aan 
kunnen deelnemen. Ieder kind op de basisschool krijgt in ieder geval drie uur per week gymles van een 
vakdocent. Ieder kind moet na de basisschool kunnen zwemmen, onder meer door schoolzwemmen aan te bieden.
4  We willen af van reclame en marketing die specifiek gericht is op jongeren tot 18 jaar en die tot doel heeft jongeren aan te sporen tot een bepaald koopgedrag.
5  Vanaf groep 7 tot en met het voorgezet onderwijs willen we meer aandacht voor het ontstaan en de gevolgen van verslaving (alcohol-, tabak-, drugs-, game-, gokverslaving). We maken een plan om te bevorderen dat kinderen geen rokers worden en kiezen voor een gezonde levensstijl, op school en thuis. Ook leren we jongeren het belang om goed om te gaan met geld en schulden te voorkomen. 
6  Jongerenwerkers zijn onmisbaar en bieden jongeren een beter perspectief in de eigen wijk. We zijn voor laagdrempelige jeugdzorg, dicht bij de jongeren in de buurt. We zetten in op goed bereikbare en professionele wijkteams, waar ook voldoende kennis aanwezig is. 
7  We stoppen de marktwerking in de jeugdzorg, de zorg voor jongeren wordt laagdrempelig in de buurt aangeboden, door instanties die onder toezicht staan van de inspectie. De wachtlijsten in de jeugdzorg en jeugd-ggz worden bestreden. We herstellen het recht op zorg voor alle kinderen.
8  De mogelijkheden voor begeleiding en nazorg in het kader van de jeugdzorg na de 18e verjaardag worden verruimd. De gemeenten houden de regie, zodat de overgang van 18- naar 18+ goed verloopt.
9  Jeugdgevangenissen horen geen kweekvijver te zijn van jonge criminelen, ze moeten er alleen zijn voor de ergste delinquenten. We willen effectieve alternatieven toepassen, zoals hulp en gedragstherapie, waarbij ook het gezin nauw wordt betrokken. 
10  Wanneer een ouder in de gevangenis of de maatschappelijke opvang is beland, moet het kind daar niet de dupe van worden. Gevangenissen en opvanginstellingen moeten daarom kindvriendelijk zijn. Ook in de geestelijke gezondheidszorg moet voldoende oog zijn voor de zorg voor kinderen. 
11  We moeten meer doen om kindermishandeling te voorkomen, daders aan te pakken en slachtoffers te helpen. Informatie over een vermoeden van kindermishandeling wordt altijd gedeeld, zodat hulpverleners niet langs elkaar heen werken.34
DE GROTE VERANDERINGPROGRAMMA VOOR EEN SOCIAAL NEDERLAND
foto Roger Dohmen / HollandseHoogte©35
PAK DE MACHT
36
PROGRAMMA VOOR EEN SOCIAAL NEDERLAND12  Iedereen die werkt met kinderen wordt geschoold in - en bespreekt regelmatig met collega’s - het 
herkennen, signaleren en bespreekbaar maken van pesten, kindermishandeling en kindermisbruik.37
PAK DE MACHT11  KUNST EN CULTUUR VOOR IEDEREEN
Hebben we voldoende kennis en besef van onze geschiedenis? Zijn musea en theaters er vooral voor een 
kleine elite of maken we ze aantrekkelijk voor iedereen? Hoe verzekeren we een goede, onafhankelijke journalistiek?
1 WE GAAN MEER INVESTEREN IN KUNST EN CULTUUR
Kunst en cultuur zijn geen voorrecht van een kleine elite, maar een verrijking voor ons allemaal. We gaan extra investeren in onder meer theaters, festivals, orkesten en musea. Kunstenaars moeten kunnen leven van hun werk en dat werk moet ook vaker buiten de grote instellingen te zien zijn. We stimuleren kunst en cultuur in de openbare ruimte, overal in het land en dicht bij mensen in de buurt. Landelijke subsidies voor kunst en cultuur moeten beter over de verschillende regio’s in ons land worden verspreid. 
2  We willen een Nationaal Historisch Museum, waar de geschiedenis van ons land, de ontwikkeling van 
onze politieke instituties en de gedeelde grondwaarden van onze samenleving op een aantrekkelijke wijze en voor een breed publiek toegankelijk worden gemaakt.
3  We nemen wettelijke maatregelen tegen de woekerwinsten die worden gemaakt op de doorverkoop van tickets voor culturele evenementen en sportevenementen. We geven ruim baan aan festivals,  omdat ze laagdrempelig zijn en een brede spreiding kennen in het land. 
4  We bestrijden de ‘stille’ armoede onder kunstenaars, door hun sociale zekerheid te verbeteren. Ook 
zorgen we ervoor dat zelfstandige kunstenaars collectief kunnen onderhandelen met opdrachtgevers, wat de reden is dat we cultuur en media uitzonderen van het mededingingsrecht. 
5  We verdiepen de cultuureducatie in het onderwijs met een doorlopende leerlijn. In elk leerjaar worden hier structureel lesuren aan besteed. Dans en muziek, drama en literatuur, beeldende kunst en digitale vaardigheden worden zoveel mogelijk door vakdocenten gegeven. We willen daarnaast een goede en betaalbare buitenschoolse infrastructuur, zodat jongeren zich verder kunnen verdiepen in kunst en cul-tuur.
6  Om ons nationaal erfgoed meer toegankelijk te maken worden de Rijksmusea minimaal één dag in de week gratis toegankelijk voor iedereen.
7  We versterken het fonds voor archeologische vondsten. Daardoor komen er meer mogelijkheden om de opgegraven schatten uit onze bodem ook te onderzoeken.
8  Bibliotheken ontwikkelen zich steeds meer tot toegankelijke centra voor allerlei vormen van kennis en informatie in de buurt. De overheid garandeert een breed aanbod van bibliotheken en bibliotheek-bussen, zodat leren en ontwikkelen voor iedereen mogelijk blijft.
9  Met een Popfonds stimuleren en promoten we de Nederlandse popmuziek. We willen ook meer ruimte voor Nederlandse muziek op de publieke radio en tv.
10  Net als voor media en boeken op papier, rekenen we voor online journalistiek en e-boeken voortaan het lage btw-tarief.
11  In samenspraak met journalisten wordt een plan opgesteld om voor de toekomst een goede en  onafhankelijke journalistiek veilig te stellen. We zetten ons in het bijzonder in voor een diverse en 
 onafhankelijke lokale en regionale pers, onder meer door het instellen van een fonds voor lokale en  
regionale journalistieke projecten.38
PROGRAMMA VOOR EEN SOCIAAL NEDERLAND12  We pleiten voor een brede en diverse publieke omroep, waar kijkcijfers niet meer leidend zijn en pro-
grammamakers meer mogelijkheden krijgen om te experimenteren met formats en programma’s. Bij de publieke omroep komt meer ruimte voor kritische journalistiek, Nederlands drama en documentaires. Iemand die werkt bij de publieke omroep kan niet meer verdienen dan een minister. 39
PAK DE MACHT12  EEN VEILIG EN VRIJ INTERNET
Laten we toe dat we altijd en overal bespioneerd kunnen worden? Wie is eigenlijk de baas over mijn bank­
gegevens of de informatie op mijn bonuskaart? Hoe bereiden we onze kinderen voor op hun toekomst, waarin we permanent online zijn?
1 BAAS OVER EIGEN DATA
Mensen die nergens van worden verdacht, moeten ook niet bang hoeven zijn dat ongevraagd gegevens over hen worden verzameld. De AIVD krijgt geen ‘sleepnet’ om zoveel mogelijk gegevens van zoveel mogelijk mensen binnen te halen. Overheden en bedrijven mogen geen persoonsgegevens doorverkopen of doorgeven zonder uitdrukkelijke toestemming van de betrokkenen. Overheden gaan niet automatisch gegevens aan elkaar koppelen voor datamining en profiling en zijn open en transparant over eventuele inzet van deze middelen voor maatschappelijke doelen. 2  Er komen duidelijke regels over wat banken, verzekeraars en andere bedrijven over mensen mogen verzamelen en mogen besluiten op basis van statistische analyses van persoonsgegevens.
3  De digitalisering en robotisering van de samenleving geeft nieuwe en vaak ongekende mogelijkheden, waarvan we echter niet altijd kunnen weten of ze ook wenselijk zijn. We stellen een ethische commissie in, om te voorkomen dat bij ontwikkelingen op deze terreinen de menselijke maat en maatschappelijke belangen uit het oog worden verloren.
4  Het internet kent veel mogelijkheden, maar ook risico’s voor kinderen en pubers. In de lerarenoplei-dingen en in de nascholing van docenten krijgt het bewust leren omgaan met ICT een belangrijke rol, zodat leerlingen beter kunnen worden begeleid in de digitale wereld. Op de basisschool kan begonnen worden met lessen om de digitale vaardigheden te vergroten en cyberpesten te voorkomen.
5  E-mails, persoonlijke berichten en andere privécommunicatie op het internet krijgen dezelfde (grond-wettelijke) bescherming als de papieren post nu heeft.
6  We gaan internationaal beter samenwerken om cybercrime te bestrijden. Versleutelen van informatie door burgers wordt niet verboden, maar juist gestimuleerd. Cybercrime raakt steeds meer mensen en die moeten zich kunnen beschermen tegen digitale criminelen. Politie en inlichtingendiensten maken geen misbruik van lekken in de beveiliging van software, maar helpen juist om deze lekken te dichten.
7  Overheden en publieke dienstverleners zullen verder moeten digitaliseren en daarbij ook het goede 
voorbeeld moeten geven. Alle digitale uitingen van de overheid zijn veilig en toegankelijk, ook voor 
mensen met een beperking. 
8  Overheden maken zoveel mogelijk gebruik van open source en zorgen ervoor dat hun systemen  leverancier onafhankelijk zijn, onder meer door het gebruik van open standaarden. Software voor de 
overheid wordt zoveel mogelijk eerst intern ontwikkeld, om de afhankelijkheid van externen te beper -
ken.
9  Voor mensen die niet goed kunnen omgaan met een computer blijven er altijd voldoende mogelijk-heden om niet-digitaal met de overheid te kunnen communiceren, het liefst door persoonlijk contact. Belastingaangifte doen op papier blijft ook in de toekomst mogelijk. Overheidsformulieren dienen ook op papier beschikbaar te blijven.40
PROGRAMMA VOOR EEN SOCIAAL NEDERLAND10  Patiëntengegevens en medische dossiers worden veilig bewaard en mogen alleen worden uitgewisseld 
met uitdrukkelijke toestemming van de patiënt. Uitwisseling van gegevens moet altijd veilig en  versleuteld plaatsvinden. We stoppen met het LSP (landelijk schakelpunt).
11  De Autoriteit Persoonsgegevens wordt versterkt, zodat beter kan worden opgetreden wanneer de privacy van mensen in het geding is.
12  We staan pal voor netneutraliteit. Er wordt door providers geen onderscheid gemaakt in kosten, of voorrang bij doorgifte op het net, voor de ene of de andere soort van data. De auteur kan altijd zelf  beslissen onder welke voorwaarden een werk wordt verspreid. Het verbieden van downloaden mag 
niet leiden tot een heksenjacht, maar richt zich specifiek op mensen die commercieel profiteren.41
PAK DE MACHT13  VOOR HEEL NEDERLAND
Richt de Haagse politiek zich niet teveel op de Randstad? Hoe zorgen we ervoor dat economische groei niet ten 
koste gaat van de leefbaarheid? Hoe geven we ook mensen in krimpgebieden een betere toekomst?
1 MEER EVENWICHT TUSSEN DE RANDSTAD EN DE REGIO
Waar de Randstad te maken heeft met bevolkingsgroei, hebben veel andere regio’s te maken met bevol-kingskrimp, in combinatie met vergrijzing van de bevolking. Dit vraagt om een specifiek beleid en andere keuzes ten aanzien van woningbouw, scholen en zorginstellingen, bedrijfsterreinen (waaronder winkels en kantoren) en openbaar vervoer. De gemeenten en provincies krijgen meer ruimte voor regionale keuzes, die waar nodig door het Rijk met wetgeving en financiën zullen moeten worden ondersteund.
2  Per regio kan worden bekeken welke economische impulsen het beste passen, bijvoorbeeld recreatie 
en toerisme, zorg, maakindustrie of logistiek. Voor toerisme geldt dat Nederland veel mooie plekken heeft buiten de Randstad. We kunnen fiets-, wandel- en verblijftoerisme buiten de Randstad aantrek-kelijker maken, waarbij de inkomsten ten goede komen aan de regio.
3  We willen meer regionaal maatwerk mogelijk maken. Bij aanbestedingen moet regionaal werk ook  regionaal kunnen worden gegund, om werkgelegenheid te behouden.
4  In krimpgebieden moeten overheidsorganisaties niet worden gesloten, het vestigen van publieke 
 diensten in regio’s met veel werkloosheid gaan we juist bevorderen.
5  Het grondbeleid gaat op de schop. De voorwaarden waaronder projectontwikkelaars grond kunnen 
verwerven worden scherper. Bouw van kantoren en bedrijventerreinen wordt niet toegestaan wanneer daar geen duidelijke vraag naar is.
6  We staan de komende jaren geen nieuwe (perifere) detailhandel toe, wanneer dit leidt tot verloedering van naburige binnensteden en dorpscentra.
7  We stimuleren woningcorporaties om leegstaande woningen in krimpgebieden op te kopen, om het verlies aan ruimtelijke kwaliteit van dorpen en het platteland tegen te gaan.
8  Provincies maken zelf een energieplan, dat een afgeleide is van de nationale doelstellingen. Bewoners dragen actief bij aan het opstellen van dit plan en profiteren waar mogelijk mee. De salderingsregeling 
voor zonne-energie blijft gehandhaafd.
9  Provincies krijgen meer wettelijke instrumenten om in te grijpen wanneer gemeenten elkaar beconcur -
reren en gemeentelijke plannen elkaar tegenwerken. 
10  Het Groene Hart en andere open landschappen blijven groen en open en worden niet langer van 
alle kanten aangevreten door nieuwbouw, bedrijventerreinen, kassen en wegen. Voor bodemdaling,  bodemstijging (als gevolg van mijnwaterschade), veenoxidatie en problemen met funderingen komt 
een speciaal actieprogramma.
11  Het verbod op bouwen langs de Noordzeekust blijft gehandhaafd. De Zuid-Hollandse en Zeeuwse riviermondingen worden met zorg beheerd, waarbij de natuurwaarden niet ondergeschikt worden  gemaakt aan economisch gewin. 
12  In de grensregio’s investeren we in betere weg- en spoorverbindingen met België en Duitsland. Daar -
naast nemen we bureaucratische belemmeringen voor werken over de grens zoveel mogelijk weg.42
PROGRAMMA VOOR EEN SOCIAAL NEDERLAND43
PAK DE MACHT14  MEEPROFITEREN VAN DUURZAME ENERGIE
Hoe zorgen we ervoor dat we klimaatverandering een halt toeroepen en álle mensen meeprofiteren van 
 duurzame energie? Waarom worden de grootste verbruikers van energie door de politiek het meeste ontzien? 
Als we zorgen voor energiebesparing en schone energie, kunnen dan ook de woonlasten omlaag? 
1 GROENE EN SOCIALE POLITIEK GAAN HAND IN HAND
De overgang naar duurzame energie vindt plaats mét en niet ondanks de mensen. Investeringen in duur -
zaamheid moeten leiden tot meer werkgelegenheid, gerichte scholing en lagere lasten voor mensen met een middeninkomen of lager inkomen. We vergroten de betrokkenheid van mensen bij het ontwikkelen en uitvoeren van duurzame projecten.  
2  Onafhankelijk onderzoek moet duidelijk maken bij welk niveau van gaswinning in het Groningerveld de 
risico’s worden geminimaliseerd. Tot die tijd kiezen we voor een forse vermindering van de gaswinning tot 12 miljard kubieke meter per jaar. Shell en ExxonMobil (verenigd in de NAM) gaan niet langer meer over het onderzoek, de schadevaststelling, de afhandeling en de versteviging van huizen.
3  Provincies, gemeenten en buurten (bijvoorbeeld door coöperaties) maken zelf duurzame energie-plannen. Bewoners dragen actief bij aan het opstellen en profiteren waar mogelijk mee. De salderings-regeling voor zonne-energie blijft gehandhaafd.
4  Er komt een wettelijke regeling voor inspraak en participatie van omwonenden van windparken en  vergelijkbare energieprojecten die de directe leefomgeving beïnvloeden - energiecorporaties krijgen 
hierin een belangrijke rol. In die regeling komen ook compensatiemaatregelen. Handel in oude wind-molens die gericht is op het innen van subsidies voor nieuwe wordt verboden. Om klimaatdoelen te halen zullen we flink meer windenergie moeten opwekken, vooral op zee, waar ook de kostprijs voor deze duurzame energie steeds lager wordt.
5  We willen in 2050 een CO2-neutrale samenleving. Dit kunnen we bereiken door concrete en afdwing-bare maatregelen, die voortvloeien uit het Klimaatakkoord van Parijs (december 2015). Wanneer  voortschrijdend inzicht, marktontwikkeling en CO2-beprijzing een hoger tempo mogelijk maken,  
verleggen we het einddoel naar 2040. De staat trekt het hoger beroep tegen Urgenda in.
6  De kolencentrales gaan uiterlijk over tien jaar dicht - waarbij ook oplossingen worden geboden voor het verlies aan werkgelegenheid. We gaan geen schaliegas winnen, we boren niet meer naar gas op land en in het Waddengebied en we bouwen geen nieuwe kerncentrales. De kerncentrale in Bors-
sele gaat zo snel mogelijk dicht. Afhankelijk van de noodzaak van productie van medische isotopen 
wordt besloten over de afbouw van de nucleaire faciliteit in Petten. We zetten ons in om de onveilige kerncentrales in België snel gesloten te krijgen en onze buren te helpen bij een overstap naar alter -
natieve energie. We vinden mestvergisting niet duurzaam, omdat er geen mestoverschot zou moeten zijn. Biomassa bijstook is weggegooid geld. Eneco en Delta worden niet gesplitst. Splitsing dient geen doel meer, maar brengt wel onnodige onrust op de energiemarkt en kost honderden banen, onder meer in Zeeland. We streven waar mogelijk naar het in publieke handen krijgen en houden van energie-producenten.
7  Het belastingvoordeel voor energiegrootverbruikers in de industrie wordt fors verlaagd. Het geld dat we daarmee ophalen geven we deels terug aan bedrijven die vanwege nieuwe wettelijke verplichtingen meer tempo moeten maken met energiebesparing.44
DE GROTE VERANDERINGPROGRAMMA VOOR EEN SOCIAAL NEDERLAND
foto archief SP45
PAK DE MACHT
46
PROGRAMMA VOOR EEN SOCIAAL NEDERLAND8  Om het gasgebruik versneld af te bouwen worden gebouwen en woningen zo snel mogelijk geïsoleerd, 
minstens naar energielabel B of verder naar ‘nul-op-de-meter’. Wijken waar het gasnet aan vervanging toe is zijn als eerste aan de beurt, zodat die vervanging niet hoeft plaats te vinden. De aansluitplicht voor nieuwbouw vervalt. 
9  We maken serieus werk van gebruik van (duurzame) restwarmte en stimuleren het gebruik van geo-thermie. Zowel boven- als ondergrondse opslag van warmte wordt gebuikt om vraag en aanbod beter op elkaar af te stemmen. Daarbij moet ook worden gedacht aan opslag van elektrische energie (zoals in elektrische auto’s). We gaan streng toezien op de kwaliteit van groen-stroom certificaten.
10  Met exploitanten van stadsverwarming wordt een overeenkomst gesloten, waardoor aangesloten huishoudens en instellingen niet langer opdraaien voor de gevolgen van slechte bouwtechnieken en onrendabele toppen uit het verleden. De wet wordt aangepast, zodat woningeigenaren en huurders niet vastzitten aan een monopolist die stadsverwarming aanbiedt. 
11  We willen een Klimaat- en energiewet. Hierin worden de noodzakelijk te nemen maatregelen tot 2050 opgenomen om dan CO2-neutraal te zijn. Deze nieuwe wet voorziet in de opvolging van het tot 2023 doorlopende Energieakkoord. De SDE+ (Stimulering Duurzame Energieproductie) en overige stimulans-regelingen worden aangepast, zodat die meer worden gericht op energiebesparing en hergebruik van warmte. 
12  Het Europees emissiehandelssysteem (ETS) werkt niet, omdat de prijs van CO2 te laag is. We ontwik-kelen een vorm van CO2-beprijzing die daadwerkelijk prikkelt tot verlaging van de uitstoot, volgens het principe ‘de vervuiler betaalt’.47
PAK DE MACHT15  VAN BIO-INDUSTRIE NAAR  
DUURZAME LANDBOUW
Hoe kan het dat de prijzen voor landbouwproducten zo laag zijn en zoveel boeren moeten stoppen met het hun 
bedrijf? Wat kunnen we doen om zowel onze landbouw als ons landschap te beschermen? Waarom staan er steeds minder koeien in de wei?
1 STOPPEN MET DE BIO-INDUSTRIE
De dieronvriendelijke bio-industrie moet worden omgevormd in een diervriendelijke en duurzame vee-houderij. Het natuurlijk gedrag van het dier zal daarbij het uitgangspunt zijn. Het gebruik van antibiotica wordt verder aan banden gelegd. Weidegang voor koeien wordt bij wet geregeld, varkens horen niet vast te staan tussen stangen en krijgen voortaan strooisel. De intensieve landbouw is de hoofdoorzaak van de vernietiging van natuur in ons land. Kringlooplandbouw wordt gestimuleerd om het mestoverschot terug te dringen, de waterkwaliteit te verbeteren en het natuurherstel te bevorderen. 
2  We investeren in het Natuurnetwerk Nederland (Ecologische Hoofdstructuur). Ook investeren we extra 
in de grote wateren. Op zee komt een aaneengesloten netwerk van natuurgebieden. Beschermde Natuurmonumenten worden in ere hersteld. We stellen meer boswachters aan. De handhaafcapaciteit 
wordt versterkt om delicten in groen- en natuurgebieden aan te pakken en er wordt meer voorlichting 
aan bezoekers gegeven over het effect van overtredingen op de natuur. 
3  We gaan meer werk maken van de productie en consumptie van gezond en verantwoord voedsel, in tien jaar willen we de omzet van biologisch voedsel verviervoudigen. De controle op gesjoemel met voedsel en dierenwelzijn moet veel beter, daarvoor krijgt de Nederlandse Voedsel- en Warenautori-teit extra mensen en middelen. Voedselproducenten en supermarkten moeten transparanter zijn over  verspilling van voedsel en maken plannen om dit fors te verminderen. 
4  Er komen geen nieuwe megastallen en van alle stallen wordt de brandveiligheid verbeterd. Met behulp 
van diervergunningen wordt het aantal kippen, varkens, geiten en andere gangbare staldieren beter gereguleerd en gereduceerd, om overbelasting van mens en milieu tegen te gaan. We bevorderen de leefbaarheid van het platteland, met meer kleinschalige bedrijven en hoogwaardige werkgelegenheid, in plaats van een eenzijdig land vol megabedrijven en eenvormig grasland - zonder vee en weidevo-gels. We maken ons hard voor een fonds voor Q-koorts slachtoffers.
5  We nemen het initiatief om met andere landen in Europa te komen tot een nieuwe vorm van productie beheersing voor melk, zodat melkprijzen stabiliseren en mestoverschotten voorkomen worden. De melkveehouderij wordt volledig grondgebonden. 
6  We willen een eerlijke prijs voor de boer. Landbouwers en andere ondernemers die worden uitge-knepen door inkopers, worden voortaan beter beschermd. We willen een speciale ombudsman voor kleine ondernemers in de land- en tuinbouw en in de visserij. Zo’n ombudsman kan oneerlijke handels¬praktijken aan de kaak stellen en bijvoorbeeld supermarkten wijzen op hun verantwoordelijk-heid.
7  De boer wordt ondernemer én landschapsbeheerder. Inkomenssubsidies voor boeren in het kader van het Gemeenschappelijk Landbouwbeleid van de EU worden afgebouwd en vervangen door een natio-naal fonds voor landschaps- en weidevogelbeheer. 
8  We willen niet ruimen, maar prikken. Dieren worden preventief ingeënt tegen gevaarlijke ziekten,  waaronder mond- en klauwzeer. 48
PROGRAMMA VOOR EEN SOCIAAL NEDERLAND9  We maken een actieplan om de visserij een duurzame toekomst te bieden en zorgen ervoor dat  
mensen die in deze sector werken voldoende inkomen hebben. 
10  We stellen een verbod in op de plezierjacht. Voor beheerjacht geven we de voorkeur aan natuurlijk en diervriendelijk beheer. We treden veel harder op tegen illegale dierenhandel. Bont in kleding gaan we tegen. We streven naar een proefdiervrije samenleving. 
11  Bijen en andere nuttige dieren moeten niet lijden onder gevaarlijke bestrijdingsmiddelen, zoals neo-nicotinoïden. Deze middelen worden daarom verboden. Bestrijdingsmiddelen die ook voor mensen gevaarlijk zijn, zoals glyfosaat (RoundUp), verbieden we eveneens.
12  We accepteren niet dat multinationals planteigenschappen patenteren en zo kleinere veredelings-bedrijven uit de markt drukken en de beschikbaarheid van genetisch materiaal voor de gezondheid en voedselveiligheid bedreigen.49
PAK DE MACHT16  EEN SCHOON MILIEU EN  
EEN GEZONDE OMGEVING 
Hoe kunnen we de groeiende berg plastic aanpakken? Kunnen we afval volledig hergebruiken? Hoe kan het 
dat nog steeds zoveel mensen ziek worden van vervuiling? Waarom worden slachtoffers van asbest niet beter geholpen?  
1 EEN AANVALSPLAN TEGEN GEZONDHEIDSSCHADE
We maken een aanvalsplan voor milieu gerelateerde gezondheidsschade. De verdere sanering van asbest en het ondersteunen van asbestslachtoffers staan hierbij centraal, evenals de recentere lycra- en teflon-zaken. We versterken de Inspectie Leefomgeving en Transport, zodat ook beter kan worden gehandhaafd.
2  We moeten zuinig zijn met schaarse grondstoffen. Daarom werken we toe naar een circulaire econo-
mie, of een samenleving waarin ‘afval’ niet meer bestaat, maar grondstoffen zoveel mogelijk worden hergebruikt. Dit geldt ook voor bijvoorbeeld bouwafval en fosfaten in de rioolzuivering.
3 We voeren statiegeld in voor blikjes en kleine plastic flesjes. We dringen het gebruik van plastic verder terug en zetten in op het fors terugdringen van schadelijke nanoplastics. We vragen van de verpak-
kingsindustrie om de overgang naar een circulaire economie niet te blokkeren en simuleren dit met 
belastingmaatregelen. 
4  We gaan hard optreden tegen illegaal afvaltransport, gesjoemel met stookolie, mest, lozingen van drugsafval, landbouwgif en andere vormen van vervuiling van grond- en oppervlaktewater. Iedere  ongezuiverde lozing van afvalwater van mijnbouwactiviteiten wijzen we af.
5  Luchtvaart, scheepvaart en wegtransport belasten het milieu en klimaat flink. We streven naar een 
circulaire economie waarin veel meer producten lokaal worden geproduceerd, zodat minder transport nodig is. Het vervoer dat wel plaatsvindt, maken we zo duurzaam mogelijk. We werken samen met vakbonden aan een eerlijke transitie voor werknemers in de transportsector. 
6  Gemeenten, provincies en waterschappen krijgen meer te zeggen bij besluitvorming over opslag van industrieel afval(water) in lege gasvelden, zoutcavernes en andere ondergrondse reservoirs.
 7  Bij bouwen of bij ander gebruik van de grond krijgt de veiligheid en kwaliteit van het drinkwater de hoogste prioriteit. Voorraden voor de toekomst worden beschermd tegen bedreiging en vervuiling, zoals het lozen van afvalwater en de winning van zout of gas. We zetten ook in op het terugdringen van medicijnresten in afvalwater.
8  De normen voor de luchtkwaliteit, zoals voor geur (amoniak), de hoeveelheid en samenstelling van  (ultra-)fijnstof en fijnstof van bio-industrie, stikstofoxiden en roet, worden aangescherpt tot het niveau 
dat is vastgelegd door de WHO (VN- Wereldgezondheidsorganisatie). Gemeenten hebben een belang-rijke de taak bij de handhaving en geven inwoners inzicht in de controle. 
9  Normen op het gebied van geluid, trillingen, stank en andere overlastgevers worden altijd vast gesteld 
op basis van de beste (en meest recente) wetenschappelijke inzichten. Bedrijven die installaties  vervangen krijgen geen nieuwe vergunning als zij niet de best beschikbare, duurzame technieken  
toe passen.
10  We gaan werken aan een concreet actieplan voor de verwerking, opslag en eindberging van al ons nucleaire afval. 50
PROGRAMMA VOOR EEN SOCIAAL NEDERLAND11  De overheid koopt voortaan altijd duurzaam in. Ook publiek vastgoed wordt zoveel mogelijk duurzaam 
gebouwd en ingericht. 
12  Een goede omgang met het milieu en het belang van een duurzame samenleving krijgen meer  aandacht in het onderwijs. Dit willen we onder meer doen door goede initiatieven van scholen te  ondersteunen en samen te brengen.51
PAK DE MACHT17 EEN BEREIKBAAR LAND  
EN BETAALBAAR VERVOER
Hoe voorkomen we dat we allemaal tegelijk gaan rijden over hetzelfde stuk asfalt? Waarom lukt het maar niet 
om het openbaar vervoer een echt alternatief te laten zijn voor de auto? Hoe zorgen we ervoor dat autorijden schoner wordt, maar toch betaalbaar blijft? 
1 MINDER CONCURRENTIE EN MEER SAMENWERKING
We gaan investeren in meer en betaalbaar openbaar vervoer (OV), in de stad en op het platteland. We wil-len minder concurrentie en meer samenwerking op het spoor. NS en ProRail worden één overheidsbedrijf, op die manier kan de samenwerking worden versterkt. Op termijn willen we al het OV in overheidshanden. Vervoersbedrijven op het spoor, in het busvervoer en het taxivervoer gaan beter samenwerken om reizen ‘van deur tot deur’ te plannen en het OV een aantrekkelijker alternatief te maken voor de auto.
2  We maken het openbaar vervoer (OV) schoner en veiliger. Bij aanschaf van nieuw materieel kiest NS 
voor één klasse, waarbij hoge eisen worden gesteld aan rust en ruimte. Alle onbewaakte spoorweg-overgangen worden voorzien van signalering en spoorbomen. Overlast en agressie worden harder aangepakt. Het uitvoerend personeel krijgt goede weerbaarheidstrainingen. Bussen rijden zoveel 
mogelijk zonder cash geld aan boord. We willen dat de OV-chipkaart zo gebruiksvriendelijk mogelijk 
wordt, zonder ¬in- en ¬uitchecken bij overstappen. Het OV is een taak voor professionals, de inzet van vrijwilligers als vervanging voor reguliere buslijnen wijzen we af.
3  We voeren gratis openbaar stads- en streekvervoer in voor 65-plussers (Gratis bus voor 65+). Hiermee bevorderen we de mobiliteit en de sociale contacten van ouderen. Mensen met een beperking moeten zoveel mogelijk zelfstandig gebruik kunnen maken van het openbaar vervoer. Stations en treinen en andere vormen van openbaar vervoer gaan we hiervoor beter inrichten. 
4  We verduurzamen de luchtvaart, door technische verbeteringen en door het aantal vluchten te beper -
ken. We zetten in op snelle en betaalbare treinverbindingen vanuit Nederland, ter vervanging van korte vluchten vanaf Schiphol en regionale luchthavens. Het gebruik van minder vervuilende brandstoffen wordt bevorderd en het gebruik van oude vliegtuigen die veel overlast veroorzaken wordt extra belast. 
5  Schiphol blijft in overheidshanden. We versterken de positie van KLM en Transavia, oneerlijke concur -
rentie door luchtvaartmaatschappijen die oneigenlijke staatssteun ontvangen of die hun personeel uitbuiten of onderbetalen leggen we aan banden.
6  Bij investeringen voor goederenvervoer kiezen we voor een maximale inzet van de binnenvaart, omdat 
dit het minst belastend is voor het milieu. We investeren in het verduurzamen van de binnenvaartvloot 
en zorgen ervoor dat jongeren weer een toekomst hebben in deze sector. Goederenvervoer over spoor door binnensteden en dorpskernen moet worden beperkt en altijd voldoen aan de normen van veilig-heid, trilling en geluid. 
7  We maken de komende periode een begin met het betalen van bezit naar het betalen voor gebruik van de auto. We kijken daarbij nauwkeurig naar alle voor- en nadelen voor alle delen van het land en elke soort van weggebruiker. 
8  We stellen ons tot doel in 2035 volledig emissievrij te rijden. Dit doen we door de overstap naar vol-ledig (duurzaam opgewekt) elektrisch rijden te stimuleren, met fiscale maatregelen, voldoende oplaad-punten en goede informatie aan de autobezitter over de voordelen.52
PROGRAMMA VOOR EEN SOCIAAL NEDERLAND9  De maximumsnelheid op snelwegen willen we meer dynamisch regelen, waardoor de doorstroom-
verbetert en de uitstoot afneemt. Dit houdt in dat de maximumsnelheid wordt aangepast aan de  hoeveelheid verkeer en wordt aangegeven op de matrixborden.
10  Veiligheid in de auto begint bij het aanleren van veilig rijgedrag. De rijschoolbranche gaan we ver -
beteren: voor beunhazen is geen plaats meer en aan gesjoemel met examens maken we een einde. We zetten in op het verder terugdringen van doden en gewonden in het verkeer. Hierbij hebben we extra oog voor kwetsbare verkeersdeelnemers, zoals fietsers en motorrijders. Onverantwoord gedrag in het verkeer wordt harder aangepakt, met de mogelijkheid tot invordering van het rijbewijs of het voertuig.
11  Naar buitenlands voorbeeld stellen we voor om steden de mogelijkheid te bieden om de meest ver -
vuilende soorten wegverkeer te weren. Om de verkeersdruk in de stadscentra te verminderen zetten we in op goede en gratis P+R-voorzieningen rondom de grote steden, met betaalbaar, schoon en frequent openbaar vervoer. We maken de fiets tot een volwaardig vervoermiddel in het verkeer, onder meer door meer ruimte voor de fiets in de trein. Landelijke en regionale fietsroutes moeten van goede kwaliteit zijn. 
12  De tolheffing in de Westerscheldetunnel schaffen we af.53
PAK DE MACHT18  GEEN BRUSSELSE DWANG,  
MAAR SAMENWERKEN IN EUROPA
Wie is er nu de baas in Europa: de burgers of de bureaucraten? Als de EU geen superstaat is, waarom hebben 
we dan wel een Europese Commissie die voor regering speelt? Hoe kunnen we ervoor zorgen dat de landen in Europa beter gaan samenwerken?  
1 EEN REFERENDUM OVER EEN NIEUWE EUROPESE UNIE
Het Europese project was ooit bedoeld om vrede en welvaart te bevorderen, maar is verworden tot een project dat de democratie ondermijnt en alle ruimte biedt aan multinationals. We starten onderhandelingen over een nieuw Europees verdrag. In dat verdrag versterken we de zelfstandigheid van de aangesloten landen, door de inspraak van burgers te vergroten en lidstaten meer eigen bevoegdheden te geven. We willen geen afspraken die in eurolanden leiden tot afgedwongen liberalisering en privatisering van publieke taken en uitholling van sociale voorzieningen. Het nieuwe verdrag wordt door middel van een referendum ter goedkeuring aan de bevolking voorgelegd. 
2  De Europese Commissie als politiek orgaan kan worden afgeschaft. We willen samenwerken in Europa, 
bij onderwerpen als bestrijding van internationale criminaliteit, grensoverschrijdende milieuvervuiling 
etc., maar laten ons niet meer de regels opleggen door ambtenaren in Brussel. 
3  We zetten ons in voor eerlijke handel, tot wederzijds voordeel. Daarom zijn we mordicus tegen de 
invoering van TTIP , CETA en andere vrijhandelsverdragen die onze democratie ondermijnen en vooral gunstig zijn voor multinationals. In plaats daarvan zetten we ons in voor eerlijke handel, waarvan ook de bevolking van de betrokken landen profiteert. Zolang de EU bevoegdheden uitoefent die zijn over -
genomen van de lidstaten is zij een belangrijk strijdterrein voor vakbeweging, milieubeweging, organi-saties voor internationale solidariteit en andere organisaties. Deze gezamenlijke strijd tegen internatio-nale ondernemingen heeft onze volledige steun.
4  De Europese Unie wordt voorlopig niet uitgebreid. Turkije kan onder de huidige omstandigheden geen lid worden van de Europese Unie (EU). Toekomstige uitbreidingen van de EU worden altijd via een referendum aan de bevolking voorgelegd.
5  Het Stabiliteits- en groeipact moet op de schop, omdat de huidige regels de recessie in veel Europese landen verergeren. Landen moeten volledige zeggenschap terugkrijgen over hun begrotingsbeleid. 
6  We dringen de invloed van de grote hoeveelheid lobbyisten in Brussel terug. Daarmee beperken we ook de macht van de financiële sector. Europese samenwerking kan alleen plaatsvinden met steun van 
de bevolking. Bij belangrijke besluiten dienen mensen zich daarom altijd uit te kunnen spreken, bijvoor -
beeld via referenda.
7  Er is een ingrijpende regulering van de financiële markten nodig, als voorwaarde om de economie in de 
Europese landen stabiel te maken. In de financiële wereld moet fraude worden bestreden en speculatie aan banden worden gelegd.
8  Belastingontwijking door multinationals en brievenbusondernemingen worden aangepakt, door ver -
plichtende afspraken tussen landen in Europa.
9  We zetten alles op alles om de Nederlandse afdracht aan de Europese Unie (EU) fors te verlagen. De begroting van de EU wordt beperkt en het rondpompen van Europese subsidies tussen de rijkere  lidstaten wordt gestopt.54
DE GROTE VERANDERINGPROGRAMMA VOOR EEN SOCIAAL NEDERLAND
foto Daniël de Wit55
PAK DE MACHT
56
PROGRAMMA VOOR EEN SOCIAAL NEDERLAND10  We dragen geen bevoegdheden meer over van de nationale parlementen aan het Europees Parlement. 
We stoppen met het geldverslindende verhuiscircus van het Europees Parlement tussen Brussel en Straatsburg.
11  We pleiten voor een parlementair dubbelmandaat, zodat nationale volksvertegenwoordigers ook zitting kunnen nemen in het Europees Parlement. Zij vertegenwoordigen immers niet een ‘Europees’ belang, maar de belangen van hun kiezers. 
12  De Europese Unie treedt toe tot het Europees Verdrag voor de Rechten van de Mens en tot het Europees Sociaal Handvest. Daarmee versterken we de rechten van burgers en werknemers in heel 
Europa.57
PAK DE MACHT19  MENSEN IN NOOD HELPEN,  
MIGRATIESTROMEN VOORKOMEN
Hoe kunnen we vluchtelingen zo goed mogelijk opvangen? Hoe behouden we draagvlak voor opvang in dorpen 
en buurten? Hoe verbeteren we de kwaliteit van het leven van jonge mensen elders in de wereld, zodat minder mensen hun land hoeven te ontvluchten? 
1 VOORKOM DAT MENSEN HUIS EN HAARD MOETEN VERLATEN
Tientallen miljoenen mensen wonen niet meer thuis, vanwege oorlog en armoede, ziekte en natuurrampen. We zullen meer moeten doen om de oorzaken aan te pakken waarom mensen moeten vluchten en stop-pen met schadelijk beleid en oneerlijke handel. We moeten snel reageren als hulp geboden is en zorgen dat mensen goed worden opgevangen, in de regio, in Europa en in ons land. De opvang in de regio’s rond conflicten barst uit zijn voegen. Vluchtelingen die langdurig verdreven zijn van huis en haard moeten een menswaardig bestaan kunnen opbouwen. Daarnaast moeten we mensensmokkelaars de wind uit de zeilen nemen en meer werk maken van hervestiging.  
2  We zetten ons in om het Vluchtelingenverdrag te respecteren en in praktijk te brengen. Samen met 
andere landen zetten we aanmeldcentra op aan de Europese buitengrenzen, waar vluchtelingen zich 
moeten melden. Als aangetoond is dat vluchtelingen recht hebben op verblijf, worden zij eerlijk ver -
deeld over alle landen van de Europese Unie. De EU draagt zorg voor een veilige route en gaat door 
met redden op zee.
3  Gemeenten dragen evenredig bij aan de opvang van vluchtelingen in ons land. Ook rijkere gemeenten moeten voldoende opvang aanbieden en niet alleen in de armere wijken. 
4  We kiezen zoveel mogelijk voor kleinschalige opvang, waarbij altijd rekening wordt gehouden met de grootte van de woonkern en de mogelijkheden van de buurt. Bewonerscomités krijgen inspraak bij de inrichting van opvangplekken voor vluchtelingen. We zorgen voor een menswaardige opvang en een snelle afhandeling van de procedure.
5  Vluchtelingen moeten zo snel mogelijk Nederlands kunnen leren en integreren. Daarbij is van groot belang dat mensen snel aan het werk worden geholpen en de mogelijkheid krijgen om een bijdrage te leveren aan onze samenleving. We willen goede lichamelijke en psychische zorg, met aandacht voor trauma’s die mensen hebben opgelopen en de mogelijkheid van gezinshereniging. Er komt een wet die het verblijfsrecht voor in Nederland gewortelde kinderen regelt. Vreemdelingendetentie wordt alleen als uiterst redmiddel toegepast en we sluiten geen kinderen op.
6  Nederland gaat zich in internationaal verband meer inzetten om mensen te ondersteunen die elders in de wereld worden vervolgd vanwege hun politieke overtuiging, seksuele geaardheid of religieuze achtergrond. 
7  Het kinderpardon wordt ruimhartig uitgevoerd. Niemand hoeft op straat te slapen. We komen tegemoet aan de wensen van gemeenten voor een ‘bed-bad-broodregeling’ en voorkomen dat vluchtelingen over straat moeten zwerven. Mensen in de opvang die slachtoffer dreigen te worden van geweld of intimidatie worden beter begeleid en goed beschermd.
8  We bieden altijd noodhulp, waar en wanneer dat nodig is. Daarnaast concentreren we ons specifiek op ontwikkelingssamenwerking met landen in Afrika. Hierbij staat wederzijds begrip en respect voor  elkaars cultuur en historie voorop. Daarmee nemen we afscheid van de postkoloniale werkwijze, waarin paternalisme en schuldgevoel om voorrang streden. 58
PROGRAMMA VOOR EEN SOCIAAL NEDERLAND9  In de ontwikkelingssamenwerking richten we ons speciaal op jongeren, door (vak)opleidingen met een 
goede toegang tot de arbeidsmarkt te ondersteunen en te investeren in beginnende ondernemers en kleine innovatieve bedrijven. Daarnaast geven we prioriteit aan gezondheidszorg (van ziekenhuizen in de stad tot hulpposten in het veld).
10  Een speciale rol in de ontwikkelingssamenwerking is weggelegd voor Afrikaanse, Latijns-Amerikaanse en Aziatische Nederlanders die over relevante netwerken beschikken. Dit kan ook bijdragen aan een meer reëel beeld bij mogelijke migranten over hun toekomst in Europa.
11  In het kader van het Klimaatakkoord en de Duurzame Ontwikkelingsdoelen zetten we ons in voor het 
behoud van bossen, vruchtbare bodems en biodiversiteit en de toegang van mensen tot water, voed-
sel en duurzame energie. Verder maken we ons hard voor goede regels rond landeigendom en voor de leefbaarheid in de snel groeiende steden. Ons land biedt kennis en expertise om de gevolgen van klimaatverandering te bestrijden en landen te ondersteunen in hun duurzame ontwikkeling.
12  Belastingontwijking pakken we aan, in de eerste plaats de massale ontwijking via Nederland. Op deze manier voorkomen we dat niet alleen Nederland maar ook arme landen miljarden aan belasting-inkomsten mislopen.59
PAK DE MACHT20  VAN INTERVENTIEPOLITIEK  
NAAR VREDESHANDHAVING 
Waarom moet Nederland voorop lopen in de agressieve interventiepolitiek in het Midden­Oosten? Waarom 
worden er miljarden uitgeven aan oorlogsvliegtuigen en onderzeeërs? Kunnen we ons leger niet beter inzetten voor vredeshandhaving?  
1 OORLOG VOORKOMEN, VREDE BEVORDEREN
Nederland geeft prioriteit aan de grondwettelijke plicht tot het bevorderen van de internationale rechtsorde. Deelname aan militaire missies in het buitenland wordt beperkt tot die missies die op uitdrukkelijk verzoek van de Verenigde Naties plaatsvinden. Inzet van militaire middelen moet beperkt zijn in tijd, effectief en proportioneel zijn en niet in strijd zijn met het Volkerenrecht. 2  We hervormen de krijgsmacht zodat die kan worden ingezet voor vredestaken die op basis van een VN-mandaat worden uitgevoerd. Militaire samenwerking met bondgenoten is altijd mogelijk, zolang onze zeggenschap over de inzet van militairen maar overeind blijft.
3  We stoppen met de JSF . We hebben geen behoefte aan een krijgsmacht die een agressieve interven-
tiepolitiek kan bedrijven, maar aan een vredesmacht die na een diplomatiek akkoord de vrede kan 
helpen handhaven. 
4  De Palestijnse bevolking heeft recht op een eigen staat met erkende en veilige grenzen, net zo goed als Israël. Nederland erkent de onafhankelijke Palestijnse staat en wijst het bouwen van Israëlische nederzettingen in Palestijnse gebieden af. We wijzen import uit, export naar en directe en indirecte financiële banden met de illegale Israëlische nederzettingen af. Nederland en de EU moeten initiatieven nemen die leiden tot vredesbesprekingen en de uitvoering van de resoluties van de Veiligheidsraad en de VN hierover.
  5  We gaan de voorwaarden voor wapenexport strikt naleven. Er gaan voortaan geen wapens meer naar landen waar zich (regionale) spanningen voordoen of waar de mensenrechten worden geschonden. We willen zo snel mogelijk een internationaal verbod op kernwapens. Nederland neemt daarom een voortrekkersrol in bij de VN-onderhandelingen hierover.
6  Nederland neemt het initiatief om internationale afspraken te maken over beperkingen van de inzet van bewapende drones. Nederland moet daarbij onder meer pleiten voor een verbod op wapens die autonoom optreden, zonder tussenkomst van mensen.
7  We willen een nieuwe internationale veiligheidsarchitectuur, onder leiding van de Verenigde Naties. We verzetten ons tegen de ontwikkeling van de NAVO naar een wereldwijd opererende en agressieve interventiemacht en keren ons tegen de vorming van een Europees leger. De voornemens om Oekraïne en Georgië toe te laten als lid van de NAVO moeten ongedaan worden gemaakt. 
 8  We pleiten voor verdergaande internationale samenwerking tussen landen, om vrede en veiligheid  beter te bewaken. We werken daarom niet mee aan het huidige NAVO-plan voor een raketschild, dit leidt tot een toename van tegenstellingen met landen buiten de NAVO. We willen dat de NAVO haar  nucleaire politiek laat varen, omdat die niet bijdraagt aan het bevorderen van vrede en veiligheid. 
9  We nemen het initiatief tot een internationale stop op de productie en het gebruik van wapens met  verarmd uranium en we gaan scherp toezien op de naleving van het internationaal verdrag tegen  
 cluster munitie. Nederland stuurt alle Amerikaanse kernwapens op ons grondgebied retour.60
PROGRAMMA VOOR EEN SOCIAAL NEDERLAND10  Mensen die bij defensie werken mogen niet het slachtoffer worden van onverantwoord handelen door 
de defensieorganisatie. We willen een rechtvaardige regeling voor slachtoffers van giftige stoffen, zoals PX10 en Chroom VI. Indien nodig keren we een schadevergoeding uit.
11  We zorgen voor een goede uitvoering van de Veteranenwet. Alle veteranen, onder wie hen met een posttraumatische stressstoornis (PTSS), hebben recht op goede nazorg. Militairen die vanwege hun vervroegd pensioen te maken hebben met een AOW-gat dienen volledig gecompenseerd te worden.
12  Nederland neemt het initiatief om te zoeken naar mogelijkheden tot de-escalatie van de spanningen met Rusland. We moeten de dialoog met Rusland intensiveren. Heropleving van de Koude Oorlog en 
een bijbehorende wapenwedloop moet worden voorkomen. 
foto Suzanne van de Kerk©Snouckaertlaan 70
3811 MB Amersfoort
T (088) 243 55 57
F (033) 462 55 12E  sp@sp.nl
www.sp.nl