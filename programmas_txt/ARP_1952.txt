Program van Actie 
der 
AntiRevo1utionaire Partij 
NEDERLPNDSr ECLTE 
PARTLJEN 
UITGAVE DER ANTI-REVOLUTIONAIRE PARTIJ-STICHTING 
Dr KUYPERSTRAAT 3 - DEN HAAG - - OLiTEKE 
KORTE SAMENVATTING VAN HET 
PROGRAM VAN ACTIE. 
Aan het Nederlandse volk 
De verkiezingen voor de Tweede Kamer der Staten-
Generaal zijn in aantocht. 
Zij stellen U in de gelegenheid U uit te spreken 
over de richting van het Regeringsbeleid. 
De Anti-Revolutionaire Partij streeft naar een chris-
telijk staatkundig beleid, een christelijke sociaal-econo-
mische politiek, waarin de Koning der koningen, de 
Heere der heren, wordt erkend. 
In het diepe besef, dat de bouwlieden tevergeefs 
arbeiden, als de Heere het huis niet bouwt, stelt zij, 
gelet op de huidige toestand, op de voorgrond, dat een 
Overheidsbeleid en een volkswerkzaamheid noodzake-
lijk zijn, welke zich met alle kracht richten op: 
1. de verdediging van ons zelfstandig volksbestaan en 
onze nationale goederen tegen alle communistische 
dreiging en ieder revolutionnair geweld; 
2, de handhaving van het Nederlandse gezag over 
Nieuw-Guinea ten bate van de bevolking van dit 
gebied, en een oplossing van het vraagstuk inzake 
Ambon en de Ambonezen; 
3. de bevrijding van onze samenleving uit de boeien 
van de staatsvoogdij; 
4. een rechtsorde in het sociale leven, waarin ook de 
arbeider als mens, beelddrager Gods, erkenning 
vindt; 
5. de versterking van de positie van de middenstand; 6. de bouw van woningen in het snelst mogelijke 
tempo om aan de ellende van het gedwongen 
samenwonen te ontkomen; 
7, de uitbreiding van de werkgelegenheid; 
8. de beperking van de Overheidsuitgaven teneinde 
tot verlaging van de belasting te kunnen geraken; 
en wel in zodanige zin, dat gezag en vrijheid, recht, 
vrede en welvaart worden gediend. Zie verder het 
Program van Actie. PROGRAM VAN ACTIE. 
De Anti-Revolutionaire Partij richt zich, met het 
oog op het grote gewicht van de a.s. verkiezingen, bij 
vernieuwing tot het gehele Nederlandse volk. 
Evenals voorheen gaat zij daarbij uit: 
1. Van de belijdenis, dat Christus Koning is over 
wereld en mensenleven, en dat Overheid en volk 
beide geroepen zijn tot gehoorzaamheid aan het 
Woord des Heeren; 
2. van het geloof, dat in de erkenning van Gods ge-
boden als richtsnoer voor het staatsleven de enige 
mogelijkheid ligt voor het behoud en de zegenrijke 
werking van gezag en vrijheid, van rechts- en 
levensorde; 
3, van de overtuiging, dat alleen op grond van die 
belijdenis en dat geloof krachtig weerstand kan 
worden geboden aan willekeur en wanorde, aan 
terreur en tyrannie. 
Zij roept deswege, gelet op de taak 'voor de eerst-
volgende tijden, de steun en de medewerking in van 
alle stemgerechtigde Nederlanders voor de verwezen-
lijking van het volgende program van actie. 
Artikel 1 
Gezag. 
De Overheid heeft de plicht het haar van Godswege 
toebetrouwde gezag uit te oefenen en te doen eer-
biedigen, het volk ten goede. Op de vervulling van deze goddelijke roeping moet 
temeer de volle nadruk worden gelegd, nu revolution-
naire woelingen en opstanden het wereldleven teiste-
ren, en de revolutionnaire krachten ook ons volksleven 
van buiten af en van binnen uit ernstig bedreigen. 
Artikel 2 
Algemene doelstellingen hij de uitoefening van het 
Overheidsgezag, 
De Overheid stelle zich, uitgaande van de grond-
gedachten van de rechtsstaat en van ons constitutioneel 
staatsbestel, ten doel: 
1. de handhaving van orde en rust en de naleving 
van de wetten des  lands;  
2. de bestendiging en bescherming van de geestelijke 
vrijheid, de rechtmatige volksvrijheden en de goede 
zeden; 
3. de versterking van de zedelijke volkskracht door 
de eigen roeping en taak van de verschillende le-
venskringen te erkennen, een schild te zijn voor 
de zwakken, en steun te verlenen aan de ontwik-
keling van de volksgeest in Christelijk-nationale zin; 
4. de bevordering in bestuur en wetgeving van de 
gehoorzaamheid aan de christelijke rechtsbeginselen 
voor het staatkundige en sociaal-economische leven, 
in een vorm, welke aan de behoeften van deze tijd 
voldoet; 
5, de eerbiediging van de regel, dat de weg naar de 
rechter 'voor de burgers niet wordt afgesloten. Artikel 3 
Overheid en Bedrijfsleven. 
(Verhouding Staat en Maatschappij). 
Aanvaarding voor het Regeringsbeleid van de over-
tuiging, dat het onderscheid - niet de tegenstelling 
- tussen staat en maatschappij met kracht moet 
worden gehandhaafd, teneinde: 
Ie. aan de opeenhoping van de economische en de 
politieke macht in de Overheidshand, aan staats-
almacht en staatssocialisme - een der gevaarlijkste 
bedreigingen in deze tijd - te ontkomen; 
2e. aan het persoonlijk en maatschappelijk initiatief, de 
persoonlijke verantwoordelijkheid en vrijheid de 
vereiste ruimte te kunnen geven. 
Het ligt op de weg der Overheid de algemene voor-
waarden te helpen scheppen voor maatschappelijke 
ontwikkeling en welvaart, waartoe o.m. behoort: 
1. de stimulering van de opvoering der productie, van 
de industrialisatie, en beperking van de schadelijke 
invloeden van de op- en neergaande economische 
conjunctuur, waaruit volgt, dat zij een bepaalde 
leiding aan het economische leven dient te geven; 
2, de beslissende verantwoordelijkheid op zich te ne-
men voor het monetaire beleid, dat gericht moet 
zijn op herstel en handhaving van het monetaire 
evenwicht, ter waarborging van een zo groot moge-
lijke vastheid van de waarde van het geld (gezond 
geld); 
3. de particuliere eigendom te eerbiedigen en te be-
schermen en voorzieningen te treffen zowel tegen 
misbruik van die eigendom als ter bevordering van 
5 de verwerving daarvan door hen, die aan de pro-
ductie deelnemen; 
4. de ontwikkeling van de rechtsvorm der onderne-
mingen, onder handhaving van de verantwoordelijk-
heid der ondernemers, mede dienstbaar te maken 
enerzijds aan de bestrijding van de ontwaarding 
van de mens, anderzijds aan de toekenning aan de 
factor arbeid van de hem toekomende plaats en 
verantwoordelijkheid in onderneming en bedrijf; 
5, bij wetgeving en bestuur recht te doen wedervaren 
aan de betekenis van overleg en samenwerking met 
de organisaties en organen van het bedrijfsleven; 
6. een buitenlandse economische- en handelspolitiek 
te voeren ten bate van de welvaart van ons volk; 
7. in tijden van bijzondere schaarste de noodzakelijke 
in het maatschappelijke en economische leven in-
grijpende maatregelen tot stand te brengen, opdat 
een zo rechtvaardig mogelijke distributie van de 
beschikbare goederen zij verzekerd. 
De bevordering van en de steunverlening aan deze 
Overheidstaak dient gepaard te gaan zowel met de 
verwerping van de socialisatie als stelsel als met de 
afwijzing van de opvatting, dat de Overheid het eco-
nomische leven algemeen en blijvend moet dirigeren 
(door middel van een geleide Overheidseconomie). 
Artikel 4 
Overzeese Rijksdelen. 
1. Onverkorte handhaving van het Nederlandse gezag 
over Nieuw-Guinea. Krachtige bevordering van de openlegging en de ontwikkeling van dit land ten 
bate van de bevolking, en gericht op haar toe-
komstige staatkundige zelfstandigheid binnen het 
koninkrijk. 
2. Voor de rijksdelen Suriname en de Antillen worde 
gestreefd naar de verdere voltooiing van hun staats-
rechtelijke en staatkundige zelfstandigheid binnen 
het rijksverband, waarbij in het oog dient te worden 
gehouden het belang en de betekenis van deze 
rijksdelen voor het gehele koninkrijk. 
Artikel 5 
Indonesië, 
Bevordering van de vriendschappelijke verhouding 
en de economische en politieke samenwerking tussen 
Nederland en Indonesië, gepaard gaande met behar-
tiging: 
1. van de rechtmatige belangen van Nederland; 
2. van de daarbij betrokken zedelijke en stoffelijke 
belangen van Nederlanders, zowel in Nederland 
als in Indonesië verblijvende; 
3, van de politieke, zedelijke en stoffelijke belangen 
van de Ambonezen, waarbij zoveel doenlijk reke-
ning dient te worden gehouden met het onrecht aan 
Ambon en de Ambonezen aangedaan. 
Bij eventuele wijziging van de thans geldende over- 
4.1 eenkomsten tussen Nederland en Indonesië worde in 
het bijzonder de aandacht gericht op de waarborging 
van de genoemde belangen. 
7 Artikel 6 
Buitenlandse Politiek. 
Nederland verlene, met inachtneming van de uit 
principieel en nationaal oogpunt noodzakelijke reserves, 
medewerking aan de verwezenlijking van de doelein-
den van de Verenigde Naties. Het bevordere krachtig: 
1. de sociaal-economische en militaire samenwerking 
in West-Europa; 
2. de economische en militaire samenwerking tussen 
de staten van West-Europa aan de ene zijde en de 
overige staten van het Noord-Atlantisch Pact aan 
de andere kant; 
3. de wederinschakeling van Duitsland, zowel politiek 
als militair en sociaal-economisch, in West-
Europa, onder de nodige waarborgen voor vrede 
en veiligheid; 
4. het herstel van een zo Vrij mogelijk goederen- en 
betalingsverkeer. 
Ter bereiking van een en ander is het noodzakelijk 
te streven naar een federalisatie in West-Europa, 
welke in haar strekking wordt beperkt enerzijds door 
de genoemde doelstellingen, anderzijds door de eis, dat 
het eigen nationale leven in volle vrijheid en zelfstandig-
heid gehandhaafd en tot verdere ontwikkeling gebracht 
kan worden. 
Artikel 7 
Onderwijs. 
1. De vrijheid van onderwijs en de financiële gelijk-
stelling ten opzichte van de publieke kassen van 
het bijzonder en het openbaar onderwijs dienen, 
8 zowel bij de te treffen wettelijke maatregelen als bij 
het bestuursbeleid, wat het lager onderwijs betreft 
strikt gehandhaafd, en wat het middelbaar en voor-
bereidend hoger onderwijs, het nijverheidsonder-
wijs en het land- en tuinbouwonderwijs aangaat, 
krachtig bevorderd te worden. 
2. Door reorganisatie van het onderwijs mag aan de 
vrijheid en aan de financiële gelijkstelling geen af-
breuk gedaan, noch ook de leeftijdsgrens voor het 
ontvangen van algemeen vormend lager onderwijs 
verlaagd worden. 
3. Er kome een wet op het kleuteronderwijs tot stand, 
waarbij de vrijheid van het bijzonder onderwijs 
wordt erkend en de financiële gelijkstelling met 
name ten opzichte van de gemeentekas wordt vast-
gelegd. 
4. Maatregelen dienen te worden getroffen tegen 
achterstelling van de stichting van gebouwen voor 
bijzondere scholen bij die van gebouwen, voor het 
openbaar Onderwijs  bestemd. 
5. Het buitengewoon lager onderwijs en het lager- en 
middelbaar land- en tuinbouwonderwijs behoren bij 
de wet geregeld te worden, waarbij volgens objec-
tieve, in de wet vastgelegde normen en overeen 
komstig het beginsel der financiële gelijkstelling de 
subsidieregeling wordt vastgesteld. 
6. Voor begaafde kinderen van onbemiddelde ouders 
worde de gelegenheid geopend voor hun verdere 
ontwikkeling. 
7. Er kome een wettelijke regeling van de school-
artsendienst, welke het aan de schoolbesturen fi-
nancieel mogelijk maakt, bij voldoen aan objectieve 
normen, zelve in de dienst te voorzien. 8. Subsidiëring van de Protestants-Christelijke lees-
zalen, 
9. Overdracht van de zorg voor de sociaal-labiele 
jeugd aan particuliere instellingen, met eerbiediging 
van de verschillende richtingen en steunverlening 
op gelijke voet. 
Artikel 8 
LtI(SIff,Iffl  
Regeling van het radiobestel bij de wet. 
Voor deze regeling gelde als richtsnoer: 
I. erkenning van het recht van de Vrije radio-omroep 
(ook voor de ,,wereld-omroep') en verwerping 
zowel van de ,,staatsomroep" als van de ,,eenheids-
omroep"; 
2. beschikbaarstelling van zendtijd aan de kerken voor 
de uitzending van kerkdiensten; 
3. bevordering van de samenwerking tussen de er-
kende omroeporganisaties voor technische en andere 
algemeen aanvaardbare doeleinden; 
4. voor de televisie-uitzendingen worde een overeen-
komstige regeling getroffen. 
Artikel 9 
Justitie. 
1. De organisatie zij berekend op de voorkoming van 
wanordelijkheden, en op, indien nodig, de snelle en 
besliste bedwinging daarvan. 
2. Verhoging van de maximum-straffen op oorlogs-
misdrijven en misdrijven tegen de veiligheid van 
de Staat.  
Ii] 3. Aanvulling van de wettelijke bepalingen inzake de 
echtscheiding ter voorkoming van lichtvaardige 
echtscheidingen en ter beteugeling van de leugen-
achtige practijken, om, met behulp van een niet-
weersproken beschuldiging van een der beide echt-
genoten, tot huwelijksontbinding met wederzijds 
goedvinden te geraken. 
4. Bestrijding van de speelwoede en van de hazard-
spelen door straffe handhaving van de daarop be-
trekking hebbende wettelijke voorschriften en ver-
scherping daarvan. 
5. Versterking van de rechtszekerheid door herziening 
van de wettelijke bepalingen betreffende het ontslag 
bij arbeidsovereenkomsten. 
Artikel 10 
Zondagsrust. 
1. In de nieuwe Zondagswet worde het Christelijk 
karakter van de Zondag erkend en de Zondagsrust 
zo algemeen als mogelijk is verzekerd. Alle niet~  
noodzakelijke Zondagsarbeid in publieke diensten 
(waaronder in dit verband mede worden gerekend 
,,Oorlog" en ,,Marine"), in publieke en particuliere 
ondernemingen worde verboden, 
2. De diensten van alle openbare middelen van ver-
voer worden op de Zondag, zoveel als doenlijk is, 
beperkt. 
3. Uitbreiding van de Zondagsarbeid uit economische 
overwegingen worde niet toegelaten. 
4. Er dient naar te worden gestreefd, dat het perso-
neel, hetwelk Zondagsarbeid moet verrichten, ten-
minste om de veertien dagen een vrije Zondag heeft, 
11 5. Krachtig worde bevorderd, dat sportwedstrijden 
niet meer op Zondag plaats hebben. 
Artikel 11 
Woninbrntw, 
1. De bouw van woningen, in het bijzonder van ar-
beiderswoningen, behoort, gelet op de schrijnende 
woningnood en de hoge waarde van een gezond 
gezinsleven, in het snelst mogelijke tempo te worden 
voortgezet. Gestreefd dient te worden naar een 
productie van tenminste 50.000 woningen per jaar, 
waarbij op voldoende wijze rekening wordt gehou-
den met de behoefte aan woningen voor grote ge-
zinnen. Door middel van bijzondere voorzieningen 
worde de financiering van deze bouw gewaarborgd, 
zonder daarvoor over te gaan tot de uitgifte van 
premieleningen. 
2. De regeling ,,Premiebouw 1950" worde op zodanige 
wijze herzien, dat de particuliere woningbouw beter 
dan thans mogelijk is tot ontwikkeling kan komen. 
3. De bouw van ,,woningwetwoningen' geschiede 
zoveel doenlijk door woningbouwverenigingen. 
Achterstelling van protestants-christelijke woning-
bouwverenigingen worde geweerd. 
4. Voorzieningen worden getroffen, waardoor met 
Rijkssteun gebouwde woningen langs de weg van 
afbetaling in eigendom kunnen overgaan aan de 
bewoners, 
5. Een redelijke verhouding tussen kostprijs en huur-
opbrengst dient geleidelijk tot stand te worden 
gebracht, zo nodig gepaard gaande met loon-
compensatie. 
12 Artikel 12 
Sociale Voorzieningen 
1. Bevordering van bediiijfsgewijze regelingen voor 
ouderdomspensioen. 
2. Herziening van de Invaliditeits- en de Ouderdoms-
wet, mede ter vervanging van de Noodwet-
Ouderdomsvoorziening. Regeling van de Ouder-
domsvoorziening van de daarvoor in aanmerking 
komende groepen van zelfstandigen op de grond-
slag van de verzekeringsgedachte. Indien dit 
mogelijk blijkt, worde uitvoering gegeven aan de 
grondlijnen van het plan, dat het C.N.V. in 
samenwerking met andere Vakcentrale's te dezer 
zake heeft aanhangig gemaakt. 
3. Vereenvoudiging van de Organisatie en de uit-
voering van de sociale verzekeringswetgeving. 
4. Genoegzame subsidieverlening voor de instandhou-
ding en de oprichting van particuliere  bureaux  voor 
beroepskeuze. 
5. Bevordering van de oplossing van het blinden-
vraagstuk. 
6. Steun worde geboden aan de particuliere arbeid, 
welke de geestelijke en lichamelijke volksgezond-
heid dient, Het Regeringsbeleid zij gericht op de 
uitbreiding van de particuliere ziekenhuizen, in het 
bijzonder op de toeneming van het aantal en van 
de capaciteit der Protestants-Christelijke zieken-
huizen, gelet op de achterstand terzake. 
7. In overweging worde genomen de vraag, of ten 
aanzien van de loonvorming meer vrijheid voor het 
bedrijfstaksgewijze overleg dan er thans bestaat 
aanbeveling verdient. 
13 8. De Regering bevordere de emigratie op een ver-
antwoorde wijze. Zij betrekke in al haar arbeid te 
dezer zake de nationale emigratie-verenigingen, en 
late die arbeid zoveel mogelijk aan deze verenigin-
gen over. 
Artikel 13 
Arbeidswetgeving 
1. Volledige inwerkingtreding van de Arbeidswet, 
zodat zij ook van toepassing wordt ten aanzien 
van die groepen, waarvoor haar invoering is 
opgeschort. 
2. Totstandkoming van wettelijke voorschriften ter 
regeling van de arbeidsduur in de landbouw, 
3. Beperking van de vergunningen voor continu-
arbeid tot het strikt noodzakelijke. 
4. Wettelijke regeling van de jaarlijkse vacantie voor 
het personeel in dienst van het particuliere bedrijfs-
leven. 
Artikel 14 
Landbouw 
1. Ook bij het landbouwbeleid worde uitgegaan van 
de eigen verantwoordelijkheid en taak van de 
ondernemer, en van de waarde, welke een gezonde 
positie van de land- en tuinbouw heeft voor 
een evenwichtige ontwikkeling van ons volks-
leven. Bedacht worde, dat de land- en tuinbouw-
productie, vergeleken bij die van de industrie, 
in-elastisch is, voor de kosten van het levens-
onderhoud in het binnenland een grote betekenis 
heeft, en in belangrijke mate bijdraagt ten gunste 
van onze handels- en betalingsbalans. 
14 2.  Indien van Regeringswege moet worden over- 
gegaan tot vaststelling van prijzen voor land- en 
tuinbouwproducten, of tot het indirect invloed 
oefenen op het binnenlandse prijsverloop dezer 
producten, behoren deze maatregelen niet te be- 
rusten op de gedachte, dat aan iedere ondernemer 
een bepaald inkomen moet worden toegekend, maar 
op een verantwoorde kostprijsberekening, welke 
een lonende bedrijfsuitkomst voor land- en tuin- 
bouw mogelijk maakt, en tevens een loonpeil in die 
bedrijfstakken, hetwelk gelijk is aan dat voor 
gelijkwaardige industrie-arbeid. 
3.  Versterking van de bestaanspositie van het kleine 
land- en tuinbouwbedrijf. 
4.  Uitbreiding van de oppervlakte cultuurgrond door 
bevordering en voortzetting van ontginning, droog- 
making, inpoldering - in het bijzonder in het 
gebied van de voormalige Zuiderzee - en land- 
aanwinning. 
5.  Verbetering van de voorwaarden voor economi- 
sche grondexploitatie door technische voorlichting, 
proefcultures, grondverbetering, ruilverkaveling, 
afwatering, goede verbindingswegen te water en 
te land enz. 
6.  Maatregelen inzake de grond- en pachtprijzen 
dienen gericht te zijn zowel op een redelijk rende- 
ment voor de grondeigenaar als op een redelijk 
lonende exploitatie voor de grondgebruiker. Het 
gebruik van goede cultuurgrond voor andere dan 
landbouw-doeleinden dient, gelet op de schaarste 
aan cultuurgrond, tot het noodzakelijke minimum 
te worden beperkt. 
7. Herziening van de Landarbeiderswet, opdat deze 
worde aangepast aan de gestegen bouwkosten. 
15 8, Bevordering van de bosexploitatie en van de in-
standhouding van natuurmonumenten. 
Artikel 15 
Visserij 
Bevordering van de instandhouding en de vernieu-
wing van de vissersvloot. 
Artikel 16 
Middenstand 
1. Erkend worde, dat de middenstand in het alge-
meen en die op het gebied van de detailhandel, 
het ambacht en de dienstverlening in het bijzonder, 
van grote betekenis is voor een evenwichtige ont-
wikkeling van maatschappij en staat, De Regering 
houde, zowel in wetgeving als in bestuur, op ge-
noegzame wijze rekening met de rechtmatige be-
langen van de middenstandsbedrijven, 
2. Indien maatregelen op het gebied van de prijzen 
of met betrekking tot de marges voor de tussen~  
en detailhandel noodzakelijk zijn, worden deze na 
overleg met de daarvoor in aanmerking komende 
middenstandsorganisaties op zodanige wijze ge-
troffen, dat de middenstander een redelijke beloning 
voor zijn diensten ontvangt. 
3. De Regering bevordere, wanneer dit nodig blijkt, 
de instandhouding van onderlinge regelingen, 
welke tot strekking hebben deloyale concurrentie 
te beteugelen. Zij bestrijde door een wettelijke 
regeling de euvelen, welke aan het cadeau- of 
kortingstelsel zijn verbonden. 
4. Ten aanzien van de omzetbelasting worde over-
16 gegaan tot heffing bij de bron. De totstandkoming 
van de daarvoor nodige wetswijziging worde ten 
spoedigste bevorderd, 
5. In de vestigingswet dient het behoefte-element niet 
te worden opgenomen. 
6. In verband met de huidige liquiditeitsmoeilijkheden 
van de middenstand dienen enerzijds voorzieningen 
te worden getroffen ter bevordering van de ver-
lening van gerechtvaardigd crtdiet, anderzijds 
matiging en soepelheid te worden betracht bij de 
invordering van de belastingen. 
Artikel 17 
Publiekrechtelijke Bedrijfsorganisatie 
1, Uitvoering van de wet inzake de P.B.O. in zo-
danige zin, dat 
le, in de bedrijf-, hoofdbedrijf en product-
schappen voor de zelfwerkzaamheid (het zelf 
doen) der maatschappelijke krachten ruim baan 
wordt gemaakt, zonder dat dit leidt tot scha-
delijke monopolistische machtsposities; 
2e. deze organen niet een groter gebied bestrijken 
dan voor een juiste vervulling van hun taak 
noodzakelijk is; 
3e, zij dicht bij de bedrijfsgenoten komen te staan, 
opdat deze er in kunnen meeleven en mee-
werken, 
2. Aan de instelling van bedrijf- en hoofdbedrijf-
schappen worde voorrang toegekend. 
Artikel 18 
Materiële oorlogsschade 
De afwikkeling van de schadevergoedingen krach- 
17 tens  de wet inzake de materiële oorlogsschade vinde 
zo spoedig als doenlijk is plaats. 
Artikel 19 
t 
 Rijks Defensie 
1. Voortzetting van de opbouw ener kwalitatief sterke 
en goed uitgeruste defensiemacht, in het kader van 
de Europese en Noord-Atlantische militaire samen-
werking. 
2. Gezorgd worde voor een deskundig en moreel 
hoogstaand kader, mede ter verwezenlijking van 
een goede theoretische en practische militaire op-
leiding van de dienstplichtigen en van de discipline. 
3. Bevordering van de vereiste geestelijke verzorging 
van het militaire personeel. De regeling daarvan 
vinde plaats in overleg met de kerken. 
4. De subsidiëring van de militaire tehuizen worde 
afdoende verbeterd. 
5. De uitvoering en completering van de voorzienin-
gen met betrekking tot de burgerlijke verdediging 
worden met kracht ter hand genomen. 
6. Alle niet strikt noodzakelijke uitgaven worden 
afgesneden. 
Artikel 20 
Financiën 
I. Bevordering van het herstel van het monetaire 
evenwicht en van het sluitend maken der betalings- 
balans, - 
2. Erkend worde de noodzaak van beperking der 
Rijksuitgaven, o.m. door daadwerkelijke versobe-
ring van de rijksdiensten en inkrimping van het 
Overheidsapparaat. 
18 3. De druk van die belastingen, welke het sparen 
belemmeren en de particuliere eigendom uithollen, 
worde zo spoedig als dit mogelijk is verzacht. 
4. Vereenvoudiging van het belastingstelsel en van 
de belastingwetten. 
Artikel 21 
Provinciën en Gemeenten 
1. De gemeentelijke autonomie worde hersteld, 
2. Een grotere plaats in ons staatsbestel worde toe-
gekend aan de provinciën. 
3. Herziening vinde plaats van de verdeling van de 
bestuurstaak over de drie bestuursorganen (Raad, 
Burgemeester en Wethouders, Burgemeester), in 
het bijzonder ten behoeve van de bevoegdheden 
van de Gemeenteraad. 
4. Regeling van het politiewezen in overeenstemming 
met de verantwoordelijkheid van het gemeente-
bestuur, 
5. Een nadere, meer definitieve, regeling van de 
financiële verhouding tussen Rijk, provincies en 
gemeenten worde tot stand gebracht, mede ter 
bevordering van de zelfstandigheid der genoemde 
lagere publiekrechtelijke lichamen. 
Artikel 22 
1. Bevordering van de deelneming van alle vervoers-
takken aan het internationale vervoer; bevestiging 
19 en versterking van de positie van Nederland als 
zeevarende mogendheid. 
2. Het beleid ten aanzien van de Rijnvaart zij gericht 
op het behoud, voor zoveel nodig het herstel, van 
de vrije vaart op de Rijn gelijkelijk voor alle 
daarbij betrokken landen, 
3. Handhaving en versteviging van de positie van het 
particuliere vervoer op zichzelf en in verhouding 
tot de semi-Overheidsvervoersbedrijven. Hierop 
worde gelet vooral bij de verlening van concessie 
en de heffing van belasting, 
4. Regeling van de afbakening van de grenzen tussen 
het particuliere en het  semi-Overheidsvervoer. 
5. Aanpassing van de wegen aan de eisen van het 
moderne verkeer, 
6. Verbetering van vaarwegen; redelijke regeling van 
de scheepvaartrechten, met dien verstande, dat in 
elk gewest de hoofdvaarwegen onbelast zullen zijn. 
20 