a a 
en  
christelijk-sociaal perspectief 
DLMNTA11 EC- ENTRUM 
NEDERLANDSE POLITIE-VF  
PARTIJ N 
REFORMATORISCHE  
POLITIEKE FEDERATIE 
Ve ziigp: verantwoord KIEZEN 
rechtvaardig DELEN 
- christelijk-sociaal perspectief - 
Verantwoord kiezen, rechtvaardig delen 3 
1 . Wetgeving en bestuur 7 
2. Zorg voor leven en welzijn 20 
3. Het beheer van de schepping 28 
4. Financieel-economisch beleid 44 
5. De kwaliteit van het bestaan 54 
6. Het gebruik van de ruimte 70 
7. Nederland in de wereld 79 
Financiële verantwoording 91 
Lijst van afkortingen 95  
Reformatorische Politieke Federatie 
Postbus 302 
8070 AH Nunspeet 
tel.: 03412 - 56744 
Dit verkiezingsprogramma is ook op geluidsband opgenomen. Deze gesproken editie wordt verzorgd 
door de Christelijke Blindenbibliotheek, Postbus 131, 3850 AC Ermelo. Tel. 03417 - 51014 ' verantwoord KIEZEN 
rechtvaardig DELEN 
- christelijk-sociaal perspectief - 
Christelijke politiek staat in het teken van de dienst aan Gods Koninkrijk. De Grondwet van 
dit Koninkrijk is het bijbelse dubbelgebod van de liefde: God liefhebben boven alles en de 
naaste als onszelf (Mattheüs 22:34-40). Christelijke politiek tracht hieraan gestalte te 
geven door in gehoorzaamheid aan het Woord van God antwoorden te zoeken op de vragen en 
problemen die in de praktijk van iedere dag op ons afkomen. Ook in de politiek behoort het 
daarbij te gaan om de Naam en de eer van Jezus Christus, Koning der koningen. Christelijke 
politiek is daarom te beschouwen als dienst in twee Koninkrijken: het Koninkrijk van God en 
het Koninkrijk der Nederlanden. Zij kenmerkt zich door 'een helder getuigenis en een goed 
program'. 
De RPF kiest uit overtuiging voor deze dienst, waarvan de trefwoorden zijn: bijbelgetrouw-
heid, rechtvaardigheid, dienstbaarheid, zorg en bewogenheid. Zij is zich daarbij bewust van 
de moeiten en de strijd die deze dienst met zich brengt. Christelijke politiek moet immers 
gestalte krijgen in een samenleving die steeds verder ontkerstent en van haar christelijke 
wortels vervreemdt. Dat doet de christen meer en meer zijn vreemdelingschap op deze aarde 
ervaren. Daarenboven heeft hij weet van de realiteit van de gebrokenheid van de schepping, 
die niet door menselijke inspanningen kan worden geheeld. Het Koninkrijk van God wordt niet 
gevestigd of dichterbij gebracht door onze christelijk-politieke activiteiten! Dat houdt 
natuurlijk allerminst in dat we ons ontslagen mogen voelen van de roeping tot christelijke 
politiek, maar het betekent wel dat we ons werk als christenen in de politiek ontspannen 
mogen doen, om zo in bescheidenheid aan die roeping gestalte te geven. 
Vanuit deze principiële uitgangspositie wil de RPF gestalte geven aan een christelijk-sociale 
politiek van verantwoord kiezen en rechtvaardig delen. 
Verantwoord kiezen.... 
Wie aan politiek doet moet voortdurend keuzes maken. Vandaag de dag is er veel kritiek op de 
politieke partijen omdat ze daartoe onvoldoende bereid zijn: ze maken geen duidelijke keuzes, 
of ze verpakken hun keuzes in onbegrijpelijk en wollig taalgebruik. Bovendien ontbreekt met 
name bij de grotere partijen maar al te vaak een heldere verantwoording van ingenomen 
standpunten: de vraag of een gemaakte keuze zich wel verdraagt met de eigen uitgangspunten 
wordt niet gesteld. Beginselen, geloofsovertuigingen en levensbeschouwing spelen nauwelijks 
nog een rol van betekenis. Het gevolg is verzakelijking en 'vergrijzing' van de politiek: de 
partijen gaan steeds meer op elkaar lijken, waardoor de burgers zich steeds fninder in de 
politiek en in de politieke partijen hèrkennen. 
De RPF is duidelijk over haar uitgangspunten en wil op grond daarvan heldere keuzes maken. 
De kiezers hebben er recht op te weten wat ze aan de RPF hebben; daarom loopt de RPF niet 
weg voor haar keuzes, noch voor haar beginselen. Immers: ook niet-kiezen is kiezen! De RPF 
kiest voor bijbels-genormeerde politiek en mag daar Ook op aangesproken worden. Dat 
betekent dat RPF'ers bij het licht van Gods Woord (Psalm 119:105, Psalm 36:10) in alle 
bescheidenheid proberen in het openbaar bestuur gestalte te geven aan de bijbelse opdracht 
om een zoutend zout en een lichtend licht te zijn (Mattheüs 5:13-16). Dat is geen eenvoudige 
opgave: de antwoorden op de politieke vraagstukken kunnen meestal niet rechtstreeks uit de Bijbel worden afgelezen. Het biedt wel een betrouwbaar vertrekpunt voor een principiële, 
consis-tente politiek. 
De overheid heeft als dienares van God de taak de publieke gerechtigheid te bevorderen 
(Romeinen 13). In de Bijbel lezen we wat werkelijk gerechtigheid is: doen wat recht is in 
Gods ogen. Dat is het kader waarbinnen christelijke politiek gestalte krijgt. 
In de politiek komt het aan op afwegen en kiezen, in steeds weer nieuwe situaties en voor 
steeds weer andere moeilijke vraagstukken. De inhoud van de gerechtigheidspolitiek staat 
niet bij voorbaat vast. De beginselen, de uitgangspunten van christelijke politiek liggen wel 
vast. De RPF ziet het als haar taak om deze principiële uitgangspunten iedere keer opnieuw 
toe te passen, vruchtbaar te maken. Dat betekent: bijbels-verantwoord kiezen in de politiek. 
Kiezen: niet aan de zijlijn blijven staan, maar daadwerkelijk bijdragen aan het besturen van 
ons land. Kiezen wil ook zeggen dat we niet alles kunnen hebben: we zullen keuzes moeten 
maken en dat zal niet altijd voordelig zijn. Juist in het kiezen komen onze diepste drijfveren 
tot uiting. Kiezen we voor een duurzame samenleving of voor een consumptiemaatschappij? 
Geven we een schoon milieu prioriteit boven inkomen? Hoe zwaar wegen de belangen van de 
Derde Wereld en van komende generaties in verhouding tot onze koopkracht hier en nu? 
Staan we toe dat het zwakke leven bedreigd wordt of kiezen we 'pro  life'?  Kiezen is niet 
eenvoudig. Kiezen is wet noodzakelijk. Waar het op aankomt is dat onze keuzes verantwoord 
zijn. 
Verantwoord kiezen: niet zomaar, willekeurig, pragmatisch besturen, maar belijnd en her-
kenbaar optreden vanuit duidelijke bijbelse uitgangspunten. Niet afhankelijk van de waan 
van de dag of van modieuze trends, maar gebaseerd op een samenhangende levens- en wereld-
beschouwing. Het Evangelie van Jezus Christus is de 'goede boodschap', voor alle mensen en 
voor de hele samenleving. Gehoorzaamheid aan deze boodschap is nodig, 'opdat het ons welga'. 
Verantwoord kiezen is daarom ook in de dagelijkse realiteit van de politiek een geloofszaak. 
Daarom is politiek ook zoveel meer dan een vak  voor technische specialisten. Politiek is een 
ambt, een dienst, waar het aankomt op fundamentele keuzes. 
....rechtvaardig delen 
Christelijke politiek is per definitie sociale politiek. De overheidstaak om recht en gerechtig-
heid te dienen omvat in ieder geval de zorg voor de naaste: de overheid is 'een schild voor de 
zwakken'. Al in de bijbelboeken  Leviticus  en Deuteronomium vinden we tal van voorschriften 
die de sociale gerechtigheid op het oog hebben. Solidariteit en sociale bewogenheid liggen 
beslo-ten in het bijbelse gebod om de naaste lief te hebben als onszelf. Rechtvaardig delen 
van wat ons is toevertrouwd is vanuit christelijk-politiek oogpunt een vanzelfsprekende 
prioriteit. Sociale rechtvaardigheid is een belangrijke criterium voor christelijke 
gerechtigheids-politieki 
We zijn geneigd bij 'rechtvaardig delen' allereerst te denken aan financieel-economische 
zaken, aan de sociale zekerheid en aan de koopkracht van de verschillende bevolkingsgroepen. 
Dat is zeker een belangrijk element voor een overheid die ook in financieel opzicht gerechtig-
heid nastreeft. Maar we moeten verder kijken. Zeker voor een welvaartsland als Nederland, 
waar dankzij een uitgebreid stelsel van sociale voorzieningen geen schrijnende armoede 
meer hoeft voor te komen, is het een zaak van rechtvaardigheid om over de eigen grenzen 
heen te kijken en de notie van het rechtvaardig delen wereldwijd te verstaan. Vanuit die 
optiek is er nog veel te doen: structurele oplossingen voor de mondiale vraagstukken 
(onderontwikkeling, hongerprobleem, de schuldenlast van de Derde Wereld) worden maar al 
te vaak belemmerd door een houding van materialisme en nationaal egoïsme bij de westerse 
landen. Het is bekend dat er wereldwijd gezien voldoende voedsel wordt geproduceerd om alle 
mensen van eten te voorzien, maar dat de problemen beginnen bij de verdeling ervan. 
De tegenstellingen tussen het welvarende  westen en de ontwikkelingslanden zijn zo schrij-
nend, dat de binnenlandse sociale en economische problemen daardoor sterk gerelativeerd moeten worden. Het gaat in eigen land immers nog altijd om een rechtvaardige verdeling van 
het 'meer': iedereen moet eerlijk kunnen meedelen in de groeiende welvaart. Het 
uitgangspunt van rechtvaardig delen stelt ons echter voor de noodzaak om dit 'groeidenken' 
principieel ter discussie te stellen. Zeker voor de christelijke politiek is er aanleiding om 
ons in alle eerlijk-heid rekenschap te geven van de nadelige effecten van de economische 
groei en het vooruit-gangsgeloof in de westerse landen voor de verre naaste, voor natuur en 
milieu, en voor komende generaties. De RPF kiest uit overtuiging voor een groei naar 'beter' 
in plaats van 'meer', voor duurzame ontwikkeling en voor een rechtvaardige mondiale 
verdeling. Verant-woord kiezen met het oog op rechtvaardig delen! De RPF maakt hiermee 
een principiële keuze voor de 'rentmeester-economie: de aarde is niet van ons, maar van God 
de Schepper (Psalm 24). De mens is als beelddrager van deze God en als kroon op de 
schepping geroepen om als een verantwoordelijk rentmeester een goed beheer te voeren over 
wat hem is toevertrouwd. 
Kiezen en delen: integrale gerechtigheidspolitiek 
Kiezen en delen. Bij het maken van wetten, bij het controleren van de regering, kortom: in 
het totale overheidsbeleid komt het erop aan om kiezend en delend, wikkend en wegend, het 
tand naar beste vermogen te besturen. In de politiek is daarbij het sluiten van compromissen 
onvermijdelijk. Daar is ook niets op tegen, zolang het eindresultaat de toets van de bijbelse 
kritiek kan doorstaan. Het gaat immers niet om het kiezen zonder meer, maar om verant-
woord kiezen. Christelijke politiek onderscheidt zich door de norm die men aanlegt voor dat 
'verantwoord zijn'. 
Verantwoord kiezen en rechtvaardig delen' is niet beperkt tot bepaalde politieke thema's. 
Het gaat niet alleen om financieel-economische onderwerpen en evenmin uitsluitend om 
enkele principieel-ethische kwesties. Gerechtigheidspolitiek is zo breed als het publieke 
terrein: integrale gerechtigheidspolitiek! 
Vanuit de geschetste positie kiest de RPF vóór zorg voor de zwakken en het zwakke in onze 
samenleving; vóór bescherming van het leven; vóór een gezonde samenleving; vóór huwelijk 
en gezin; vóór de geestelijke vrijheid; vóór rechtshandhaving en rechtsbescherming; vóór 
rentmeesterschap in het beheer van de schepping; vóór een gezond financieel beleid; vóór 
intensivering van de ontwikkelingssamenwerking; vóór nucleaire ontwapening. 
Rechtvaardig delen ziet zowel op de lusten als op de lasten, die uit allerlei gemaakte keuzes 
voortvloeien. Deze mogen niet eenzijdig op groepen burgers worden afgewenteld. Ook in de 
verdeling van lasten moet rechtvaardigheid worden betracht. We kunnen hierbij denken aan 
de lasten die het milieubeleid met zich mee kan brengen. Maar niet alleen een 'schoon 
Nederland', ook een 'veilig Nederland' heeft een prijs. Rechtshandhaving en criminaliteits-
bestrijding kosten veel geld, evenals sociale voorzieningen, een goede gezondheidszorg, 
adequate huisvesting, kwalitatief onderwijs en zorg voor de infrastructuur. 
Op al deze terreinen draagt de overheid grote verantwoordelijkheid. Maar ook de individuele 
burger en maatschappelijke organisaties hebben ten aanzien van veel van de genoemde secto-
ren elk hun eigen verantwoordelijkheden in de samenleving. Ook in dit opzicht is er sprake 
van delen: het is niet terecht om bij iedere wens die in de samenleving opkomt voor de 
vervulling daarvan in eerste instantie naar de overheid te kijken. De RPF spreekt in dit 
verband over de onderscheiden ambten en verantwoordelijkheden van de maatschappelijke 
verbanden. Vanuit deze visie op de samenleving is er alle reden om het huidige takenpakket 
van de overheid kritisch tegen het licht te houden. Zonder tekort te doen aan de eigenlijke 
taken van de overheid (bescherming van de zwakken, rechtsbescherming en rechtshandha-
ving, het bevorderen van publieke werken) kunnen veel oneigenlijke taken worden 
afgestoten en overgelaten aan het bedrijfsleven en de burgers zelf, dan wel hun organisaties. 
Dit zal resulteren in enerzijds een kleinere overheid, die minder dan nu het geval is zich al 
sturend, organiserend en financierend (subsidies!) met allerhande zaken bemoeit, en anderzijds aanzienlijk meer keuzevrijheid voor de burgers: er wordt veel minder 
(belasting)geld via de overheid herverdeeld, waardoor de burgers zelf meer ruimte krijgen 
voor het maken van keuzes in de besteding van hun geld. 
Dit - dringend noodzakelijke - proces vergt duidelijke, deugdelijk onderbouwde keuzes. De 
RPF gaat die niet uit de weg, maar wil in haar programma aangeven waar de overheid stappen 
terug behoort te doen en waar zij dat in geen geval mag doen. Een scherpere omgrenzing van 
de overheidstaak is dringend noodzakelijk en kan bovendien leiden tot verlichting van de 
overbelaste verzorgingsstaat. 
Christelijk-sociaal perspectief 
Deze politiek van verantwoord kiezen en rechtvaardig delen laat zich typeren als christelijk-
sociale politiek. Christelijk-sociale politiek strijdt tegen materialisme en egoïsme, en 
bevordert gemeenschapszin en sociale bewogenheid; zij neemt afstand van pragmatisme en 
politiek opportunisme, komt vrijmoedig uit voor haar principes, en strijdt met open vizier 
voor de bijbelse normen en waarden en voor de doorwerking van de christelijke levens-
overtuiging in wetgeving en bestuur. 
Deze christelijk-sociale politiek heeft betekenis over de volle breedte van het overheids-
terrein: in wetgeving en bestuur, in de zorg voor leven en welzijn, in het beheer van de 
schepping, in het financieel-economisch beleid, voor de kwaliteit van het bestaan, in het 
gebruik van de ruimte en bij de positiebepaling van Nederland in de wereld. 
Voor deze politiek vraagt de RPF de steun van de kiezers. In dit programma vindt de kiezer de 
verantwoording van de keuzes die de RPF voor de komende vier jaar wil maken. In dienst van 
het Koninkrijk van onze God en Here ('pro Rege'), met het oog op de publieke gerechtigheid, 
ten dienste van ons land en volk. 
verantwoord KIEZEN 
rechtvaardig DELEN 
- christelijk-sociaal perspectief - I 'i'1 c1 '1 I 04S Q11  
'Verantwoord kiezen en rechtvaardig delen' begint voor de nationale overheid 
dicht bij huis: in het besturen van het land. Binnen de Nederlandse staat is het 
de taak van de overheid om in de publieke samenleving orde te brengen en te 
handhaven. Daarbij komt het aan op wikken en wegen, het afwegen van be-
langen en het nemen van evenwichtige besluiten. Dat is de kern van wat we 'de 
politiek' noemen: het verantwoord en rechtvaardig regelen van 'de eigen huis-
houding'. 
De overheid heeft daarbij de beschikking over allerlei instrumenten. Wetge-
ving is er daar één van. De overheid heeft als enige instantie de mogelijkheid 
om wetten uit te vaardigen, regels vast te stellen die voor alle burgers 
bindend zijn en - niet het minst belangrijk - de vastgestelde wet- en regel-
geving ook metterdaad te handhaven, zonodig met behulp van 'de sterke arm'. 
Juist daarom behoort de overheid buitengewoon zorgvuldig met haar bevoegd-
heden om te gaan. En dus moet er aandacht zijn voor de kwaliteit van de wet-
geving, voor de rechtshandhaving en de rechtsbescherming van de burger. Het 
gaat om niets minder dan de legitimiteit van het openbaar bestuur en de geloof-
waardigheid van de overheid! 
Staatsbestel 
Nederland is een soevereine staat, kent als staatsvorm de constitutionele monarchie en als 
regeringsvorm de parlementaire democratie. Met deze omschrijving, waarmee ons land Staat-
kundig en politiek is getypeerd, hangen belangrijke kenmerken van 'de staat der Nederlanden' 
samen: de nationale soevereiniteit, de verbondenheid met het Huis van Oranje, de represen-
tatieve democratie op basis van het meerpartijenstelsel, verscheidenheid in godsdienstige, 
levensbeschouwelijke en politieke overtuigingen, en een grote mate van geestelijke vrijheid 
en tolerantie. Dit alles draagt bij aan de geheel eigen identiteit van dit volk op dit stukje van de 
wereld. Deze identiteit is gestempeld door de joods-christelijke levens- en wereldbeschou-
wing: de invloed van het christendom op de Nederlandse cultuur, het rechtsstelsel, het poli-
tieke systeem, de maatschappelijke verhoudingen en het geestelijk klimaat is groot geweest. 
Met andere woorden: dit Nederland heeft zich in de loop der eeuwen op een geheel eigen wijze 
ontwikkeld tot wat het nu is. 
De RPF die zich als politieke partij uit overtuiging binnen de parlementaire democratie wil 
manifesteren hecht groot belang aan deze identiteit en aan de normen en waarden die eruit 
voortvloeien. Niet uit behoudzucht, niet uit een eng-nationale, naar binnen gerichte bekrom-
penheid, niet om als een bezit te koesteren. Maar om in verantwoordelijkheid mee te werken, 
om vandaag en morgen werkelijk samen-leving te kunnen zijn. Daarom vormt deze nationale 
identiteit voor de RPF het kader waarbinnen zij positie wil kiezen in vraagstukken over 
Europese integratie, staatkundige hervormingen, grondrechten, wetgeving en bestuur. 
Grondrechten en geestelijke vrijheid 
In het voorgaande werd de geestelijke vrijheid genoemd als een belangrijk kenmerk van de 
Nederlandse rechtsstaat. Deze vrijheid komt tot uitdrukking in de klassieke grondrechten, 
zoals die in de Grondwet zijn opgenomen: de vrijheden van godsdienst, meningsuiting, onder-
wijs, vereniging en vergadering vormen even zovele waarborgen dat de burgers binnen de 
eigen kring gevrijwaard zijn van directe overheidsbemoeienis. Natuurlijk bieden deze rechten 
geen absolute vrijheid: er zijn grenzen aan wat in onze rechtsstaat toelaatbaar wordt geacht, 
ook wanneer ter verdediging van een bepaald gedrag een beroep op bijv. de godsdienstvrijheid wordt gedaan. Dat heeft te maken met het feit dat een onbeperkte vrijheid voor de ene burger al 
gauw zou leiden tot inbreuken op de vrijheid van andere burgers. 
Discriminatie - het maken van 'ongerechtvaardigd onderscheid' - is in dit licht een ernstig 
kwaad, dat door de overheid met kracht moet worden bestreden. Nu is in ons land na jaren van 
maatschappelijke en politieke discussies de Algemene Wet Gelijke Behandeling tot stand 
gekomen. Daarin wordt ieder onderscheid op o.a. ras, geslacht, godsdienst of levensovertuiging, 
hetero- of homosexuele gerichtheid en burgerlijke staat, verboden. Nog afgezien van het feit 
dat een dergelijke wet volslagen overbodig is naast de al bestaande instrumenten (m.n. artikel 
1 Grondwet en de betreffende bepalingen in het Wetboek van Strafrecht en het Nieuwe Burger-
lijk Wetboek) om werkelijke discriminatie tegen te gaan, moet worden vastgesteld dat met 
deze wet een ernstige inbreuk wordt gemaakt op fundamentele grondrechten en daarmee op de 
geestelijke Vrijheid in Nederland. Een wet die bedoeld is om de tolerantie te bevorderen, blijkt 
de intolerantie juist in de hand te werken! Bijbelgetrouwe christenen die ook in hun organisa-
ties willen leven overeenkomstig Gods geboden en beloften, worden zo in geweldige problemen 
gebracht. Hoe sympathiek de RPF op zichzelf ook staat tegenover het tegengaan van discrimi-
natie, heeft zij zich om deze reden steeds tegen wetgeving van deze strekking verzet en is zij 
van mening dat deze wet alsnog ongedaan moet worden gemaakt. 
Naast de klassieke grondrechten kennen we meer recent ook de sociale grondrechten. Deze zijn 
te beschouwen als 'aanspraken van de burgers jegens de overheid, bijv. het recht op huis-
vesting, onderwijs, gezondheidszorg,  etc.  Het is bij deze categorie grondrechten dat het gevaar 
van een onhoudbare garantie- en verzorgingsstaat levensgroot is. Daarom dient de overheid bij 
de uitwerking van de sociale grondrechten haar bemoeienis zorgvuldig af te grenzen van de 
eigen verantwoordelijkheden van de burgers en hun maatschappelijke verbanden. 
Besturen en ordenen 
De overheid beschikt over meer bestuurlijke instrumenten dan alleen wetgeving. We kunnen 
denken aan de rechtspraak en het strafsysteem, maar ook aan voorlichting en preventie, het 
maken van afspraken met bijv. het bedrijfsleven, of het zelf deelnemen aan het maatschap-
pelijk verkeer. Niet alles kan worden opgelost door het maken van nieuwe wetten. Bovendien: 
de wetgeving is al  zó  uitgebreid, ingewikkeld en ondoorzichtig, dat niemand - ook de overheid 
zelf niet! - nog voldoet aan de eis dat 'iedere Nederlander geacht wordt de wet te kennen'. 
Steeds vaker wordt dan ook gezocht naar andere manieren van besturen, om zo het aantal 
wetten en regels te verminderen (deregulering). 
Het lijdt geen twijfel dat de overheidsinvloed en -bemoeienis in het verleden voortdurend is 
toegenomen. Dat heeft geleid tot de overbelaste en bureaucratische verzorgingsstaat, zoals we 
die vandaag de dag kennen. Inmiddels is er in de samenleving een algemeen besef gegroeid dat 
het zo niet door kan gaan. Toch is er van een principiële herbezinning op de verzorgingsstaat 
nog onvoldoende sprake. De RPF meent dat er verdere stappen moeten worden gezet op 'de weg 
terug' van de verzorgingsstaat in de richting van de sociale rechtsstaat. Oneigenlijke taken 
zullen moeten worden afgestoten en overgelaten aan de verantwoordelijkheid van de burgers en 
het particulier initiatief. De overheidsorganisatie kan dan kleiner en effectiever worden, het 
aantal rijksambtenaren kan - zonder gedwongen ontslagen! - verder worden ingekrompen en 
de overheid kan zich richten op haar echte taken. 
Rechtshandhaving en rechtsbescherming 
Een van die eigenlijke overheidstaken is het handhaven van de rechtsorde. Daarmee is het in 
Nederland niet best gesteld. De criminaliteit is schrikbarend hoog, vandalisme en fraude 
nemen hand over hand toe. Onverdraagzaamheid en (gewelddadige) uitingen van racisme gaan 
ook ons land niet voorbij. Veel burgers voelen zich op straat en zelfs in hun eigen huis niet 
veilig meer. Politie en justitie zijn onderbezet en overbelast, waardoor de handhaving van de 
regels van onze rechtsorde te wensen over laat. Kortom: de beschermende functie van het recht schiet tekort. Daarmee is niet alleen de geloofwaardigheid van de overheid in het geding, maar 
krijgen ook ongewenste verschijnselen als eigenrichting en burgerlijke ongehoorzaamheid 
hun kansen. Daarbij komt nog dal het rechtsgevoel van de burgers geweld wordt aangedaan, 
wanneer het rechtssysteem keer op keer faalt. Het is voor zowel de betrokken ambtenaren, als 
voor de slachtoffers, maar ook voor de samenleving buitengewoon frustrerend wanneer misda-
digers ontsnappen of op vrije voeten worden gesteld wegens gebrek aan mankracht bij politie 
en justitie, vanwege vormfouten of eenvoudigweg wegens gebrek aan celruimte. Daarom is met 
het oog op een goede rechtsbescherming van de burgers, adequate handhaving van wel- en regel-
geving, alsmede Ier verlichting van de werkdruk in het justitiële en politiële apparaat, capaci-
teitsuitbreiding bij politie en justitie noodzakelijk. 
Straffen 
Als sluitstuk op de rechtshandhaving is een adequaat strafrecht onmisbaar. Op dit punt kan er 
van een 'terugtredende overheid' geen sprake zijn. Integendeel: waar het normbesef onder de 
bevolking afneemt en schendingen van de rechtsorde toenemen, rust op de overheid de plicht 
het 'zwaard' dat haar is toevertrouwd ook metterdaad te hanteren. In het belang van de samen-
leving in het algemeen en van de zwakkeren - de ouderen, de gehandicapten, de vreemdelingen 
- in het bijzonder. 
Anders dan sommigen verwachtten heeft het milde strafklimaat van de achterliggende decennia 
niet geleid tot daling van de criminaliteit. Zonder in het andere uiterste te vervallen zal het 
strafrecht meer tot gelding moeten worden gebracht. Met name bij zware criminaliteit en 
ernstige (levens-)delicten zijn een resoluut optreden en zware straffen noodzakelijk. In dit 
verband wordt in de maatschappelijke discussie ook de doodstraf wel ter sprake gebracht. De 
RPF is echter om meer dan één reden geen voorstander van herinvoering van de doodstraf, 
temeer daar de overheid over voldoende andere instrumenten beschikt om de rechtsorde te 
handhaven. Dat neemt overigens niet weg dal het huidige artikel 114 van de Grondwet onjuist 
is - en derhalve geschrapt zou moeten worden -' omdat daarin ten principale wordt ontkend dat 
de overheid gelegitimeerd is tot het opleggen van de doodstraf, een bevoegdheid die de overheid 
in het licht van de bijbelse gegevens onmiskenbaar heeft. 
Waar dat mogelijk en verantwoord is - bijv. bij lichte overtredingen - kan overwogen worden 
gebruik te maken van andere instrumenten tot beïnvloeding van het gedrag van de burgers dan 
het reguliere strafrecht. Te denken valt aan alternatieve sancties (bijv. dienstverlening, ver-
plichte verkeersveiligheidscursus bij snelheidsovertreding), fiscale sancties (heffingen), 
een civielrechtelijke procedure, administratieve afdoening en aan preventieve (bijv. logistie-
ke) maatregelen. Om het concreet te maken: een verkeersdrempel vormt een uitstekend 
alternatief voor een verkeersbord met snelheidsbeperking! 
Herstel van normen en waarden 
Minstens zo ernstig als de hiervoor geschetste ontwikkeling is het gegeven dat het rechtsbesef 
in de samenleving evenzeer wordt uitgehold door het beleid van de overheid zelf. Een overheid 
die abortus provocatus, euthanasie, handel en gebruik van drugs, openbare godsiastering, 
prostitutie, pornografie, aantasting van de openbare eerbaarheid, verstoring van de zondags-
rust, gokken, al dan niet oogluikend toestaat of zelfs legaliseert, werkt de normloosheid en het 
zedelijk verval in de hand! Daarbij komt dan nog dat de overheid in een aantal gevallen 
financieel 'voordeel' (gokbelasting, alcoholaccijns) heeft van dit verval en dus - paradoxaal 
genoeg - een zeker belang heeft bij voortzetting van overigens ongewenst gedrag van burgers. 
De RPF vindt een discussie hierover alleszins de moeite waard, waarbij de vraag aan de orde 
zou moeten komen of het niet beter is 'besmet geld' buiten de algemene middelen te houden en 
bijv. in een apart fonds te storten. 
Het is opmerkelijk dat de roep om herstel van normen en waarden steeds vaker klinkt, zowel 
vanuit de samenleving als van de kant van de overheid. Wil een dergelijk appèl van de overheid geloofwaardig zijn, dan zal eerst een fundamentele herbezinning op en bijstelling van het huidi-
ge liberale rechtsklimaat moeten plaatsvinden. Dat laat onverlet dat het van groot belang is het 
publieke debat over herstel van normen en waarden te voeren. Van de overheid - dienares van 
God! - mag worden verwacht dat zij in wetgeving en beleid de bijbelse normen en waarden tot 
uitgangspunt neemt. Daarbij worden de geestelijke vrijheid in dit land en de persoonlijke 
keuzevrijheid van de burgers gerespecteerd, maar tegelijkertijd heeft de overheid natuurlijk 
het volste recht om op bepaalde keuzes en gedragingen sancties te stellen. 
Een integrale benadering is broodnodig: er is sprake van een inspanningsverplichting en van 
elkaar aanvullende verantwoordelijkheden van zowel de overheid (politie en justitie) als maat-
schappelijke organisaties, ouders en onderwijsgevenden. In het gezin, op school, in het 
bedrijf, in politieke partijen en bijv. in instellingen van jeugdhulpverlening gaat het om het 
voorleven en overdragen van normen en waarden, kortom: om (her)opvoeding. De inspannin-
gen van de overheid zullen gericht moeten zijn op eerherstel van het 'verantwoordelijk 
burgerschap': onze samenleving is maar niet een verzameling van individuele, calculerende 
burgers die elkaar bedriegen (fraude, misbruik van sociale voorzieningen en subsidies) en be-
dreigen (criminaliteit, vandalisme), maar wil werkelijk samen-leving zijn, waarin mensen 
zich verantwoordelijk weten voor het eigen gedrag, voor elkaar en voor de nationale huishou-
ding. 
In dit verband moet gewezen worden op het kwaad van de individualisering, dat in onze samen-
leving steeds verder om zich heen grijpt en tot overmaat van ramp zelfs tot uitgangspunt in de 
wetgeving lijkt te zijn verheven. Het is niet in de laatste plaats toe te schrijven aan de 
uitholling van de gemeenschapszin en het dramatische functieverlies van bijv. familie en 
gezin, kerk en vereniging - verbanden waarin normen worden overgedragen en voorgeleefd - 
dat de samenleving meer en meer tekenen van ontbinding en moreel verval gaat vertonen. Het 
beleid zou dan ook gericht moeten zijn op herstel van deze maatschappelijke verbanden en niet 
op het afbreken ervan. 
Bescherming van het leven 
Wil er werkelijk sprake zijn van een herstel van normen en waarden, dan zal dat moeten 
beginnen met de erkenning van de unieke waarde van ieder schepsel. Het leven is een gave van 
God de Schepper. Om die reden is bescherming van het leven een eerste opdracht voor iedere 
overheid. Als de opdracht tot 'verantwoord kiezen' ergens duidelijk is, dan is het wel op dit 
punt: de bescherming van het leven dat zwak is, van het ongeboren of pasgeboren leven, van 
het zieke en oude leven, van het gehandicapte leven. Hier komt het aan op het maken van echte 
keuzes. Met de beschermwaardigheid van het menselijk leven kan - zeker in een rechtsstaat - 
niet gemarchandeerd worden! Burgers hebben er recht op dat de overheid hen werkelijk be-
scherming biedt tegen aantasting van hun leven. 
'Verantwoord kiezen' betekent ook: terughoudendheid en zorgvuldigheid in de (medisch-
technische) bemoeienis van de mens met de voortplanting. De overheid mag niet aarzelen om 
juist op dit terrein - bijv. genetische manipulatie en het experimenteren met menselijke 
embryo's - duidelijke wetgeving tot stand te brengen en ook te handhaven. 
De ontwikkelingen in ons land geven echter alle reden tot grote zorg. Abortus-provocatus is 
gelegaliseerd, euthanasié kan straffeloos worden gepleegd, zelfs het doden van wilsonbekwamen 
(comapatiënten, pasgeborenen, demente bejaarden) lijkt in de praktijk niet vervolgd te zullen 
worden. De medisch-technische beheersing van het leven neemt toe en de medicus laat zich 
soms maar weinig gelegen liggen aan de bestaande wet- en regelgeving. De politiek kiest te 
vaak voor een afwachtende, passieve houding en verliest zodoende greep op de ontwikkelingen. 
Door deze nalatigheid verzaakt de overheid op cruciale terreinen haar taak om de publieke 
gerechtigheid te bevorderen. 
10 Huwelijk en gezin 
Een ander terrein waar essentiële normen en waarden steeds meer in de verdrukking komen, 
is dat van huwelijk en gezin. De waarde van deze van God gegeven instellingen voor mens en 
samenleving kan moeilijk overschat worden: het zijn de pijlers van de samenleving en 
behoren daarom voor de overheid uitgangspunt voor wetgeving en beleid te zijn. Ontwikke-
lingen die huwelijk en gezin ondermijnen of bedreigen moeten dan ook met kracht worden 
tegengegaan. De overheid is geroepen het huwelijk in ere te houden en blijvend als enige wette-
lijk erkende samenlevingsvorm te beschermen. Niet voor niets wordt het wettig huwelijk ten 
overstaan van de overheid gesloten voor het leven. Dat betekent dat zij de taak heeft de 
huwelijkspartners ook bij een dreigende scheiding te wijzen op hun blijvende wederzijdse 
plichten. Uiteindelijk kan een echtscheiding door de overheid natuurlijk niet worden voor-
komen, maar het ligt - o.a. met het oog op de schadelijke gevolgen van een scheiding voor even-
tuele kinderen - eerder op haar weg daartegen in de wetgeving drempels oj, te nemen dan het 
uit elkaar gaan te vereenvoudigen. 
Kinderen hebben er recht op de identiteit van de beide (biologische) ouders te kennen. Gelet op 
de juridische en medisch-technische ontwikkelingen en nieuwe mogelijkheden is het van het 
grootste belang daarvoor sluitende wetgeving te ontwikkelen. 
Vreemdelingen en allochtone minderheden 
Steeds nadrukkelijker vraagt het complexe vraagstuk van de vreemdelingen en allochtone 
minderheden in onze samenleving om onze aandacht. Dit vraagstuk - dat wel eens het probleem 
van de jaren negentig zou kunnen zijn - valt in tweeën uiteen. In de eerste plaats zijn er de 
culturele minderheden van buitenlandse afkomst die binnen onze grenzen en temidden van onze 
samenleving zich een plaats hebben verworven. Voor hen behoort de overheid randvoorwaar-
den te scheppen waardoor de leden van deze culturele minderheden kunnen integreren en vol-
waardig kunnen functioneren in de Nederlandse samenleving. Onderwijs en arbeid zijn belang-
rijke speerpunten van dit integratiebeleid, naast een op spreiding gericht volkshuisvestings-
beleid door de lokale overheden. Zorg is er over de toenemende onverdraagzaamheid jegens 
buitenlanders en over de voedingsbodem voor - soms zelfs gewelddadig - racisme die er ook in 
ons land blijkt te zijn. Er behoort de overheid veel aan gelegen te zijn dit gevaar - zonodig met 
stevige maatregelen - in te dammen. De zorg voor de zwakken in onze samenleving behoort zich 
vanuit de optiek van de bijbelse gerechtigheid zeker ook over hen uit te strekken! 
In de tweede plaats is er de kwestie van de vluchtelingen en asielzoekers. Het is duidelijk dat 
een ongelimiteerde toestroom voor de samenleving enorme problemen met zich mee brengt. 
Daarom moet er een duidelijk, maar tevens humaan en rechtvaardig toelatingsbeleid worden 
geformuleerd, met als uitgangspunten heldere criteria voor toelating, een adequate en toerei-
kende opvang en huisvesting, tijdelijkheid indien terugkeer redelijkerwijs mogelijk is en een 
snelle behandeling van asielverzoeken. Met name zij die om louter economische motieven naar 
ons land komen, zullen niet zomaar kunnen worden toegelaten. Voor individuele asielzoekers 
zal een regeling moeten worden getroffen overeenkomstig die voor vluchtelingen, waarbij een 
coördinerende rol voor de Verenigde Naties weggelegd lijkt te zijn. Consequentie van een derge-
lijk duidelijk toelatingsbeleid is overigens ook dat illegaal verblijf in ons land niet getole-
reerd kan worden. Een gedoogbeleid of zelfs een 'generaal pardon' is in strijd met onze rechts-
staat! Dat vraagt om een sluitend uitzettingsbeleid van uitgeprocedeerde asielzoekers. Daar-
naast moet er een effectief beleid worden ontwikkeld om bijv. het verstrekken van uitkeringen 
en het toewijzen van woonruimte aan illegalen tegen te gaan. 
Vluchtelingen, asielzoekers en andere tijdelijk in ons land verblijvende allochtonen zijn en 
blijven 'gasten'. Dat betekent allereerst dat zij aanspraak mogen maken op onze gastvrijheid; 
in die zin wordt er iets gevraagd van de Nederlandse samenleving. Maar de status van gast heeft 
ook consequenties voor de mensen die het hier betreft: zij zullen moeten accepteren dat er 
rechten  On  plichten zijn, dat zij aanspraak kunnen maken op bepaalde voorzieningen, maar 
11 zich Ook te houden hebben aan specifieke regels. Dat is niet in strijd met de gastvrijheid, het 
is er onderdeel vani Juist met het oog op het onmiskenbare gevaar van stigmatisering en slui-
merende onvrede inzake het vreemdelingenbeleid, is het zaak de positie van de vreemdelingen 
binnen onze poorten zorgvuldig en evenwichtig te markeren. Voor hen die mOOr willen dan gast-
vrijheid, die burger in vollen rechte' willen worden en bereid zijn daartoe werkelijk in de 
Nederlandse samenleving te integreren (o.a. door zich de Nederlandse taal eigen te maken), 
staat na vijf jaar de mogelijkheid van naturalisatie open. 
Vanuit deze visie op een verantwoorde wetgeving en een rechtvaardig bestuur kiest de RPF 
voor de volgende aktiepunten: 
Grondwet en staatsbestel 
1.1 In de pré-ambule van de Grondwet dient tot uitdrukking te worden gebracht dat de over- 
heid in dienst van God staat en haar gezag aan Hem ontleent. De verantwoordelijkheid 
van de overheid jegens God en de afhankelijkheid van Hem behoren ook in de Troonrede 
te worden erkend. 
1.2 Het strafrechtelijk verbod op godslastering behoort zijn volle betekenis te behouden en 
mag niet worden ontkracht door godslastering onder de bescherming van de vrijheid van 
meningsuiting te brengen. 
1.3 De Algemene Wet Gelijke Behandeling is overbodig en dient, met name omdat deze wet 
een ontoelaatbare inbreuk maakt op fundamentele grondrechten als de vrijheden van 
godsdienst en onderwijs, te worden ingetrokken. 
1.4 Artikel 114 van de Grondwet behoort te worden geschrapt. 
1.5 Introductie van een Constitutioneel Hof is dringend gewenst. Als alternatief kan worden 
overgegaan tot verlening van de bevoegdheid aan de (gewone) rechter om wetten in 
formele zin te toetsen aan de in hoofdstuk 1 van de Grondwet opgenomen grondrechten. 
1.6 Zowel een wetgevend als een consultatief referendum wordt uit principiële en prak- 
tische overwegingen afgewezen. 
1.7 Subsidiëring van politieke partijen wordt afgewezen. 
1.8 Het aantal adviesorganen van de regering moet drastisch worden gesaneerd. Verplichte 
consultatie van adviesraden - behoudens van de Raad van State - wordt afgewezen, 
evenals rechtstreekse consultatie door Eerste of Tweede Kamer. 
Bestuurlijke verhoudingen 
1.9 Het streven naar handhaving van Nederland als een vrije en zelfstandige natie onder het 
Huis van Oranje betekent een zeer terughoudende opstelling ten aanzien van het 
(verder) overdragen van nationalebevoegdhedenaan Europese organen en instellingen. 
1.10 Gezien de Nederlandse schaal is het niet gewenst dat er meer dan drie bestuurslagen 
zijn. Aan de huidige, vanuit bestuurlijk oogpunt chaotische situatie, waarin er feitelijk 
vier bestuurslagen zijn, dient vóór 2000 een einde te komen. 
12 1 .11 Het aantal provincies en hun grenzen dienen te worden bepaald op grond van sociaal-
economische en sociaal-geografische criteria. De huidige functionele regio's (politie, 
arbeidsvoorziening, brandweer, vervoer, enz.) moeten op termijn samenvallen met de 
bestuurlijke regio's. 
1.12 Onder erkenning van de problemen in de grote steden dient te worden gewaakt tegen een 
onevenredige (financiële) bevoordeling van de vier grote gemeenten boven de overige 
gemeenten. 
1.13 Grootschalige gemeentelijke herindelingen zijn niet gewenst. Gemeenten met voldoende 
bestuurskracht komen in beginsel niet in aanmerking voor herindeling. 
1.14 Verdergaande decentralisatie van rijkstaken naar de mede-overheden dient gepaard te 
gaan met beschikbaarstelling van voldoende financiële middelen. Daarnaast is ten aan-
zien van de gemeentelijke financiën vergroting van het eigen-inkomsten-deel gewenst. 
1.15 Het concept van de 'sociale vernieuwing' verdient een nieuwe impuls. Op een aantal 
beleidsterreinen (Sociale zekerheid, volkshuisvesting, onderwijs, e.a.) is verder-
gaande deregulering gewenst. 
1.16 Functionele decentralisatie kan leiden tot vermenging van publieke en private belangen. 
Het toekennen van verordenende bevoegdheden  (buy.  oplegging van algemene heffingen) 
aan  semi-publiekrechtelijke organen wordt afgewezen. De publiekrechtelijke bedrijfs-
organisaties (pbo's), zoals het Landbouwschap, worden in dit verband kritisch be-
schouwd. Verschillende produktschappen en bedrijfschappen kunnen worden opgeheven. 
1.17 Het sluiten van convenanten door de rijksoverheid moet tot een minimum worden 
beperkt in verband met de onduidelijkheid over de parlementaire controle en mede-
betrokkenheid. 
1.18 Het benoemen van burgemeesters en commissarissen van de Koningin blijft voor-
behouden aan de Kroon. De geheimhouding bij het werk van de vertrouwenscommissies 
dient verzekerd te zijn. Deze werkwijze mag zich niet ontwikkelen tot een verkapte 
verkiezing. 
1.19 Kandidaten uit kleine politieke partijen dienen bij gebleken deskundigheid en geschikt-
heid naar evenredigheid voor benoemingen in bestuursfuncties in aanmerking te komen. 
Rioksd ignst 
1.20 Er is voldoende reden het aantal departementen en hun indeling en taakverdeling in her-
overweging te nemen. 
1.21 De uitgaven van de rijksoverheid voor onderzoek, voorlichting en public relations 
worden tenminste gehalveerd. De overheid heeft in beginsel geen taak ten aanzien van 
bijv. sexuele voorlichting in het Onderwijs of technologievoorlichting in de industrie-
en bedrijfssector. Wordt vanwege een zwaarwegend publiek belang van overheidswege 
algemene voorlichting gegeven (bijv. over aids), dan mag het materiaal niet in strijd 
zijn met bijbelse principes en de goede zeden. 
1.22 In het overheidspersoneelsbeleid wordt aan de arbeidsmarktsituatie van gehandicapten 
13 en allochtonen speciale aandacht geschonken. Er is geen behoefte aan andere voorkeurs-
behandelingen. 
1.23 De VUT-regeling voor rijksambtenaren in de huidige vorm wordt afgeschaft; in ieder 
geval moet de VUT-leeftijd worden verhoogd tot tenminste 63 jaar. 
Politie 
1.24 Het is wenselijk na de reorganisatie van de politie de verantwoordelijkheid voor het 
politie-organisatie en -apparaat (inclusief het Korps Landelijke Politiediensten) in 
handen van de minister van Binnenlandse Zaken te leggen. 
1.25 Door integratie van rijks- en gemeentepolitie zal het politie-apparaat efficiënter 
kunnen werken. Het aantal van 25 regionale korpsen is niet per definitie een eind-
model, gelet op de wenselijkheid van het op termijn laten samenvallen van functionele 
en bestuurlijke regio's. Op lokaal niveau moet elke burgemeester voldoende bevoegd-
heden houden om handhaving van de openbare orde te kunnen garanderen. 
1.26 De sterkte-toedeling over de regio's moet op termijn worden geëvalueerd en eventueel 
aangepast. De capaciteit in de plattelandsregio's, met name de zogenaamde krimp-
regio's, verdient speciale aandacht. 
1.27 Zowel in de opleiding van politiepersoneel als in de nieuwe politie-organisatie moet in 
ruime mate aandacht worden geschonken aan de milieuwetgeving. Het instellen van 
milieupolitie-eenheden, gespecialiseerd in handhaving van de milieuregelgeving ('lik-
op-stuk-aanpak) en opsporing van milieudelicten dient te worden bevorderd. 
1.28 Preventieve activiteiten dienen, voorzover zij passen in de politietaak (bijv. surveil-
lance en verkeerstoezicht), te worden gestimuleerd. 
1.29 Het demonstreren in uniform, het daarbij dragen van wapens en het gebruik maken van 
overheidseigendommen dienen niet te worden toegestaan. 
1.30 De criteria voor geweldgebruik door de politie dienen zodanig te zijn dat de rechtmatige 
uitoefening van haar plicht(en) met een minimum aan risico's kan plaatsvinden. 
1.31 De kosten van massale extra politie-inzet bij sport- en andere manifestaties met een 
verhoogd risico behoren voor rekening van de organisatoren te komen. 
1.32 Met het oog op de bestrijding van het internationale terrorisme en grensoverschrij-
dende criminaliteit wordt in Europees verband de samenwerking tussen de nationale 
polities geïntensiveerd. 
1.33 Experimenten met stadswachten en soortgelijke projecten moeten met kracht worden 
voortgezet en uitgebreid. 
Rechtsbescherming. wetshandhaving en straffen 
1.34 Er dienen voldoende middelen beschikbaar te worden gesteld voor de benodigde capaci-
teitsuitbreiding bij politie en justitie. Met name moet gedacht worden aan een forse 
uitbreiding van het aantal ambtenaren met opsporingsbevoegdheid. Speciale aandacht 
14 dient te worden besteed aan efficiency en inzetbaarheid. 
1.35 Vervanging van het sociaal-fiscaal nummer door het administratienummer of omge-
keerd, dan wel integratie van beide nummers is niet noodzakelijk en wordt vanuit het 
oogpunt van privacybescherming afgewezen. Met het oog op fraudebestrijding zijn de 
bestaande mogelijkheden tot koppeling van bestanden toereikend. 
1.36 Er moet aanvullende wetgeving komen met betrekking tot de bescherming van gene-
tische gegevens van personen. 
1.37 Bestrijding van belastingfraude, misbruik en oneigenlijk gebruik van sociale voorzie-
ningen en subsidies wordt geïntensiveerd. Het controle-apparaat moet daartoe worden 
uitgebreid. Daarbij dient het beleid zich niet alleen te richten op een adequate aanpak 
van het grote en georganiseerde fraude en misbruik, maar evenzeer op kleine' fraude 
in de privésfeer. Ten onrechte genoten voordeel moet worden terugbetaald. 
1.38 Een beperkte grensbewaking aan de binnengrenzen van de Schengen-lidstaten blijft 
noodzakelijk met het oog op o.a. de nationale veiligheid, de beheersbaarheid van de vluch-
telingen- en asielzoekersstroom en het bestrijden van de criminaliteit. Het huidige 
Benelux-controlesysteem moet daarbij als een minimum worden gehanteerd. Er is vol-
doende reden om bij versoepeling van het personenverkeer terughoudender te zijn dan 
bij het goederenvervoer. 
1.39 Vrouwenhandel dient onder meer door internationale samenwerking krachtig te worden 
bestreden. 
1.40 Bij de herziening van de rechterlijke Organisatie staan overzichtelijkheid en toeganke-
lijkheid centraal. De functie van de Hoge Raad als hoogste rechtseenheid bevorderende 
instantie moet worden vastgelegd. 
1.41 Het aantal beleidssepots is nog altijd te hoog. Via een richtlijn aan het Openbaar Ministe-
rie moet worden bevorderd dat in plaats van te seponeren gebruik wordt gemaakt van de 
mogelijkheden tot schikking of transactie. Voorts zal door capaciteitsuitbreiding bij het 
Openbaar Ministerie de noodzaak tot beleidsmatig seponeren kunnen worden terugge-
drongen. 
1.42 In de strafrechtspleging dient meer aandacht te worden gegeven aan de positie van het 
slacht-offer van delicten. Behalve aan slachtofferhulp kan gedacht worden aan een 
verdere versterking van de rol van het slachtoffer in het strafproces. De mogelijkheden 
tot verhaal van geleden schade moeten worden vergemakkelijkt en verruimd. 
1.43 In verband met de tenuitvoerlegging van vrijheidsstraffen en ter voorkoming van het 
'wegzenden' van (lichtgestrafte) verdachten valt aan verdere uitbreiding van het aantal 
cellen niet te ontkomen. Tijdelijke oplossingen (bijv. benutten van politiecellen) en 
experimenten als dagdetentie zijn aanvaardbaar, mits met de nodige zorgvuldigheid 
omgeven. Het plaatsen van twee gedetineerden in één cel moet - in ieder geval voor 
lichtgestraften - worden doorgevoerd. 
1.44 De bewaking in gevangenissen en huizen van bewaring, met name van zware crimi-
nelen, behoeft aanzienlijke verbetering. Om ontvluchtingen tegen te gaan worden o.a. de 
volgende maatregelen doorgevoerd: 
15 - uitbreiding van het bewakingspersoneel; 
- verbetering van de opleiding; 
- incidentele of individuele aanpassingen van het regiem (bijv. minder soepele en 
variabele bezoektijden); 
- aanpassing van de huisvesting (o.a. tralies boven luchtplaatsen en voor de ramen). 
- strafbaarstelling van (poging tot) ontsnapping en verhoging van de strafmaat voor 
hulp bij ontsnapping; 
- consequente toepassing van het principe 'poorten dicht bij gijzeling'; 
- uitbreiding van het aantal extra beveiligde inrichtingen voor vlucht- en/of vuur- 
gevaarlijke criminelen. 
1.45 Versobering van de huisvesting (geen TV in de cellen) en verstrakking van het regiem, 
waaronder een forse beperking van de inspraak van gedetineerden, zijn gewenst. 
Maatregelen met het oog op het drugsvrij houden van gevangenissen en huizen van 
bewaring verdienen de hoogste prioriteit. 
1.46 Gedetineerden dienen zowel financieel als door middel van zinvolle arbeid in (een deel 
van) de kosten van hun detentie bij te dragen. 
1.47 Om delinquent gedrag tijdens proefverlof te voorkomen is aanscherping van de verlof-
regeling noodzakelijk en gerechtvaardigd. Beperking van de duur van het verlof, 
stringent toezicht en verplichte begeleiding komen in aanmerking. Zware criminelen 
behoren te worden uitgesloten van de verlofregeling. 
1.48 De terbeschikkingstelling (tbs) moet zodanig worden herzien dat de maatregel opnieuw 
ten volle aan haar doelstellingen voldoet. Naast behandeling van de terbeschikking ge-
stelde verdient met name de veiligheid van de samenleving meer aandacht. 
1.49 In het kader van bezuinigingen op het werk van de reclassering dient de samenwerking 
tussen verschillende soorten hulpverleners binnen instellingen te worden verbeterd en 
worden de samenwerking en afstemming tussen instellingen bevorderd. Het werk van 
identiteitsgebonden reclasseringsinstellingen mag daarbij niet in gevaar worden ge-
bracht. 
1.50 Het is gewenst over te gaan tot een algehele herziening van het Wetboek van Straf-
vordering, met als belangrijke doelstelling het in evenwicht brengen van de rechten 
van verdachten enerzijds en de belangen van de samenleving anderzijds. 
Vreemdelingen 
1.51 Vreemdelingen die een bedreiging vormen voor de openbare orde of de veiligheid van de 
burgers in Nederland (bijv. terroristen, criminelen en drugshandelaars) mogen niet 
worden toegelaten, danwel dienen te worden uitgewezen. 
1.52 De opvang van asielzoekers en ontheemden dient te geschieden in de eigen regio, bij 
voorkeur in opvangcentra onder beheer van de Verenigde Naties. Met inachtneming van 
een contingent en onder toetsing aan criteria, beide vast te stellen door het gastland, 
vindt toewijzing plaats door de Verenigde Naties. 
1.53 Aan de wettelijke voorwaarden voor naturalisatie, met name beheersing van de Neder-
landse taal, behoort beter de hand te worden gehouden. Toekenning van het Nederlander- 
16 schap dient alleen plaats te vinden wanneer de oorspronkelijke nationaliteit wordt 
prijsgegeven. 
1.54 Het verdient aanbeveling om aan tijdelijk toegelaten vreemdelingen en zo mogelijk ook 
aan vluchtelingen en asielzoekers die in afwachting zijn van een beslissing over hun 
toelating, kortlopende vakcursussen aan te bieden. 
1.55 In het kader van een activerend scholingsbeleid voor allochtonen wordt het uitgangspunt 
genomen in een basiseducatieplicht, die in ieder geval omvat kennis van de Nederlandse 
taal en maatschappij. Ter verbetering van de kennis van het Nederlands bij jonge alloch-
tone kinderen worden zo nodig speciale taalklassen geformeerd, waaraan een eindtoets 
is verbonden. 
1.56 Ten aanzien van zowel allochtone jongens als allochtone meisjes dient scherp toezicht te 
worden uitgeoefend op het naleven van de leerplicht. Voorts moet gestreefd worden naar 
een betere doorstroming naar hogere vormen van Voortgezet onderwijs en met name 
naar vermindering van het aantal allochtonen dat zonder diploma de school verlaat. 
1.57 Subsidiëring van gebedsplaatsen en religieuze activiteiten wordt op grond van de onder-
scheiden verantwoordelijkheden van kerk en staat afgewezen. 
1.58 Het passief en actief kiesrecht is voorbehouden aan hen die de Nederlandse nationaliteit 
bezitten. Het kiesrecht van buitenlanders bij  gemeenteraadsverkiezingen moet ongedaan 
worden gemaakt. 
1.59 Gezinsvorming en -hereniging met niet-Nederlanders door in ons land verblijvende 
vreemdelingen geschiedt bij voorkeur in het land van herkomst van (een van) de be-
trokkenen. Uitzonderingen hierop kunnen worden gemaakt voor wie ten minste vijf 
jaar in Nederland verblijft en een eigen inkomen heeft. 
Bescherming van het leven 
1.60 Het menselijk leven verdient vanaf de bevruchting volledige rechtsbescherming. Dit 
principe behoort in de Grondwet te worden verankerd en dient als uitgangspunt te 
gelden voor wetgeving en beleid. 
1.61 Abortus-provocatus is slechts gerechtvaardigd wanneer het leven van de moeder in 
gevaar is (vitale indicatie). De Wet Afbreking Zwangerschap, waarin het recht op leven 
en levensbescherming van het ongeboren kind ook op andere dan de vitale indicatie 
wordt aangetast, moet ongedaan worden gemaakt. 
1.62 Het experimenteren met menselijke embryo's moet op de kortst mogelijke termijn bij 
wet worden verboden, evenals het kweken van embryo's speciaal voor experimenteel 
Onderzoek 
1.63 Genetische manipulatie waarbij de identiteit van de persoon in het geding is, dient bij 
wet te worden verboden. Genetische manipulatie op cel- of orgaanniveau Is onder 
strikte voorwaarden toelaatbaar. 
1.64 Euthanasie - het doden op verzoek - is een ernstig misdrijf en kan niet worden gere-
kend tot medisch handelen. Het strafrechtelijk verbod hierop moet onverkort worden 
17 gehandhaafd en behoort door de wetgever te worden herbevestigd, onder gelijktijdige 
vervallen-verklaring van bestaande jurisprudentie. Het vervolgingsbeleid dient te 
worden aangescherpt en mag niet worden ondergraven door een praktijk waarbij macht-
neming van de meldingsprocedure tot straffeloosheid leidt. 
1.65 Het doden van een ander zonder diens verzoek (bijv. wilsonbekwamen als comapatiënten 
en pasgeborenen) valt onder de delictsomschrijving van moord en dient als zodanig te 
worden gestraft. Kunstmatige voeding moet worden gerekend tot de normale verzorging. 
1.66 In het Wetboek van Strafrecht moet een bepaling worden opgenomen dat een genees-
kundige bij veroordeling wegens euthanasie het recht op uitoefening van de geneeskunst 
kan verliezen. 
Huweliik en gezin 
1.67 Het huwelijk behoort zijn huidige positie als enige - d.w.z. met uitsluiting van alle 
andere relaties - door de overheid wettelijk erkende samenlevingsvorm te behouden. 
Gelijkstelling van andere samenlevingsvormen met het huwelijk wordt afgewezen, even-
als registratie van niet-huwelijkse relaties. 
1.68 Het huidige beleid ten aanzien van echtscheiding moet worden herzien. In het proces-
recht terzake worden drempels opgeworpen, waaronder de bepaling dat echtscheiding 
niet mogelijk is dan na het verstrijken van een bedenktijd van één jaar. 
1.69 Bij de regeling van de alimentatieplicht behoort de aanwezigheid van eventuele eigen 
inkomsten bepalend te zijn. Zowel man als vrouw kunnen in aanmerking komen voor be-
taling van alimentatie. Wettelijke beperking van de alimentatieduur wordt afgewezen, 
onder andere omdat dat kan leiden tot hogere kosten voor de samenleving. 
1.70 Adoptie van kinderen blijft voorbehouden aan wettig gehuwde echtparen. 
1.71 Draagmoederschap moet bij wet worden verboden. Er dienen maatregelen te worden ge-
nomen om het verbod op geloofwaardige wijze te kunnen handhaven. 
1.72 Kunstmatige inseminatie met donorsperma moet bij wet verboden worden. Vooruit-
lopend op een verbod moet de anonimiteit van zaaddonoren worden opgeheven. In afwach-
ting van een regeling terzake dient een verbod op het vernietigen van oude bestanden 
van donoren van kracht te zijn. 
Openbare eerbaarheid en zondagsrust 
1.73 Gemeenten dienen meer beleidsvrijheid te krijgen om adequate maatregelen te nemen 
om naaktrecreatie op openbaar toegankelijke stranden en recreatieterreinen tegen te - 
gaan. 
1.74 Een krachtdadig en consequent optreden tegen prostitutie, porno-bioscopen, sexshops 
en -videotheken is dringend gewenst. Het vervaardigen en verspreiden van pornogra-
fische lectuur en videobanden (met name kinderporno) moet worden bestreden door 
aanscherping van de richtlijnen voor het Openbaar Ministerie terzake. De mogelijk-
heden om effectief op te treden tegen het exploiteren van minderjarigen in de prosti-
tutie moeten worden verruimd. 
18 1.75 Er dienen maatregelen te komen om  sex-advertenties, 06-lijnen en reclames die in 
strijd zijn met de eerbaarheid en goede zeden te verbieden. Onderzocht moet worden of 
de maatregelen die op dit terrein in het Verenigd Koninkrijk en de Verenigde Staten zijn 
genomen ook in Nederland kunnen worden toegepast. 
1.76 De wettelijke mogelijkheden voor gemeenten om de zondag als rustdag te handhaven 
dienen te worden verruimd. De Winkelsluitingswet en de Zondagswet moeten met het oog 
hierop worden gewijzigd. Regering en overheidsorganen behoren - gelet op de voorbeeld-
functie van de overheid - op zondag niet te vergaderen of besluiten kenbaar te maken. 
1.77 Nationale evenementen en grote manifestaties moeten niet op zondag gehouden worden, 
mede in verband met de daarvoor benodigde inzet van overheidspersoneel. Bij militaire 
en rampoefeningen en andere direct door de overheid te verrichten activiteiten moet de 
zondag worden ontzien. Zij die gewetensbezwaren hebben tegen werken op zondag dienen 
indien enigszins mogelijk van zondagsdienst te worden vrijgesteld. 
Verslaving 
1.78 Het bezit van en de handel in zowel 'soft' als 'hard' drugs dient zowel nationaal als inter-
nationaal met alle kracht te worden tegengegaan. Een strafrechtelijk verbod en conse-
quente handhaving daarvan zijn onmisbare voorwaarden voor een geloofwaardig beleid. 
1.79 Er dient met onmiddellijke ingang een einde te komen aan het oogluikend toestaan van de 
handel in softdrugs via de zgn. 'koffieshops'. Een krachtige en consequente aanpak door 
politie en justitie is nodig, waarbij zo nodig tot sluiting wordt overgegaan. 
1.80 Het verstrekken van methadon aan verslaafden is alleen op zijn plaats als het leven van 
betrokkene(n) ermee gered kan worden of in het kader van een afkickprogramma. 
1.81 Het alcoholontmoedigingsbeleid dient te worden geïntensiveerd, zonodig via wetgeving. 
Misdrijven en overtredingen, waarbij alcoholgebruik in het spel is, moeten zwaarder 
worden gestraft. Maatregelen als een onmiddellijk rijverbod bij geconstateerd alcohol-
misbruik, intrekking van het rijbewijs bij recidive en een verbod op verkoop van 
alcoholhoudende dranken bij benzinestations komen in aanmerking. 
1.82 Een algeheel verbod op alcohol- en tabaksreclame is dringend gewenst. 
1.83 Een consequent en slagvaardig beleid ter bestrijding van gokverslaving is dringend nood-
zakelijk. Voorwaarde daarvoor is dat de overheidsbetrokkenheid bij iedere vorm van 
loterij wordt beëindigd. Met name de sterk verslavende vormen van gokken (krasloten, 
speelautomaten) moeten worden tegengegaan. Casino's en andere inrichtingen waar gele-
genheid tot kansspelen wordt gegeven, moeten worden verboden. Gemeenten moeten de 
mogelijkheid krijgen een algeheel verbod op kansspelautomaten uit te vaardigen. 
19 - (s ;[cIY[•Is] :1 I YA I I!'4 !I 
Op het terrein van gezondheidszorg en welzijn wordt de samenleving op indrin-
gende wijze geconfronteerd met de grenzen van onze mogelijkheden. Grenzen in 
financiële zin: het stelsel van zorg is onbetaalbaar geworden en de eigen ver-
antwoordelijkheid van de burgers is meer en meer op de achtergrond geraakt. 
Maar zeker ook ethische grenzen. Mede door de geweldige ontwikkelingen in de 
medisch-technische mogelijkheden zijn we voor enorme ethische problemen 
komen te staan. Het gaat daarbij veelal om vragen van leven en dood! Bij het 
zoeken naar een antwoord op deze vragen luistert het nauw: het komt immers 
aan op 'verantwoord kiezen'! Voor een werkelijk christelijk geïnspireerde 
politiek ligt het uitgangspunt in de gehoorzaamheid aan de Schepper van het 
leven. Dat houdt beslist niet in dat medische techniek, datgene wat de mens 
kan, wordt afgewezen. Wel betekent het een erkenning dat er grenzen zijn ge-
steld aan wat de mens mag. 
Vanuit deze noties komen we ook de kaders voor de overheidsbemoeienis met 
zorg en hulpverlening op het spoor. De eigen verantwoordelijkheid van de 
burgers staat voorop, de overheid heeft de taak om voorzieningen te treffen 
voor die burgers die zelf niet of onvoldoende in staat zijn aan deze verant-
woordelijkheid gestalte te geven: ernstig zieken, gehandicapten en ouderen. 
Het stelsel van ziektekostenverzekeringen behoort eveneens op deze uitgangs-
punten gebaseerd te zijn. De overheid heeft tevens de taak om te zorgen voor 
een genormeerde zorg: onze gezondheidszorg moet niet alleen financieel, maar 
ook ethisch houdbaar en verantwoord zijn! 
Eigen verantwoordelijkheid 
De gezondheidszorg is bij uitstek een beleidsterrein waarop duidelijk wordt dat de verzorgings-
staat is doorgeschoten en de samenleving voor enorme problemen stelt. De verantwoordelijk-
heid van de burgers voor de eigen gezondheid is ingeruild voor een gemeenschappelijke zorg 
voor collectief welzijn, gefinancierd via een soort georganiseerde solidariteit'. De gevolgen 
zijn bekend: een enorme toename van de 'medische consumptie', een onbeheersbare kosten-
ontwikkeling, waardoor niet alleen het budget van de overheid, maar ook de solidariteit zelf 
onder grote druk zijn komen te staan, met als gevolg jarenlange discussies over wijziging van 
het stelsel van ziektekostenverzekeringen. 
Uitgangspunt is dat het bieden en bewaken van een verantwoord niveau van zorg en welzijn in 
eerste instantie behoort tot de verantwoordelijkheid van het veld (zorgaanbieders, zorgver-
zekeraars en patiënten). De rol van de overheid is vooral voorwaardenscheppend en toezicht-
houdend van aard. Kijken we dan naar de gegroeide situatie, dan is het niet alleen onontkoom-
baar, maar vanuit een christelijk-sociale benadering zelfs noodzakelijk om ook op deze ter-
reinen de ontwikkeling van de verzorgingsstaat bij te buigen in de richting van de sociale 
rechtsstaat. In een politiek van 'rechtvaardig delen' is een vanzelfsprekende plaats ingeruimd 
voor de naastenliefde en - toegespitst - de onderlinge solidariteit. Tegelijkertijd mogen we het 
uitgangspunt van de eigen verantwoordelijkheid niet uit het oog verliezen: er zal een balans 
moeten worden gevonden tussen verantwoordelijkheid en solidariteit. Dit evenwicht zal bepa-
lend moeten zijn voor bijvoorbeeld de omvang van het in te voeren verplichte basispakket, 
maar ook voor de premiestelling van de ziektekostenverzekeringen. 
Preventie en voorlichting 
Voor de overheid is een rol van betekenis weggelegd in het voorlichtings- en preventiebeleid. 
20 Daarbij behoort opnieuw veel accent te worden gelegd op de eigen verantwoordelijkheid van de 
burgers. Vermindering van bijv. tabak- en alcoholconsumptie, verbetering van de voedsel-
keuze en bevordering van een gezonde levensstijl vormen goede mogelijkheden voor de burgers 
om de eigen gezondheid te bevorderen, onnodige kosten voor zichzelf  On  voor de samenleving te 
voorkomen en 'medicalisering' van het leven tegen te gaan. 
Nationaal en internationaal zullen de inspanningen gericht moeten zijn op het bestrijden van 
AIDS. Het is van levensbelang om te voorkomen dat het AIDS-virus zich verder verspreidt. Aan-
gezien verandering in het sexuele gedrag daarvoor een absolute voorwaarde is, zal het beleid 
van de overheid (voorlichting en preventie) met name daarop gericht moeten zijn. 
Zorg voor het leven 
Waar gesproken wordt over 'kerntaken' van de overheid, ligt het voor de hand daartoe in ieder 
geval de bescherming van het leven te rekenen. Burgers mogen aanspraak maken op bescher-
ming van overheidswege, zeker wanneer zij nog niet of niet meer in staat zijn daar zelf zorg 
voor te dragen. Als ergens duidelijk wordt dat de roeping die de overheid als dienares van God 
heeft een zware verantwoordelijkheid met zich meebrengt, dan is het wel hier: in de bescher-
ming van het leven van individuele mensen, ieder voor zich beelddrager van God de Schepper. 
De situatie in ons land is echter onthutsend: het leven van velen wordt door de overheid niet 
beschermd, maar bedreigd. Het ongeboren leven, het beschadigde leven, het naar het einde 
neigende leven missen afdoende wettelijke bescherming en zijn in feite vogelvrij verklaard in 
een samenleving die haar leden meer en meer op kwaliteit beoordeelt. Werkelijk christelijke 
politiek zal zich bij deze ontwikkeling nimmer mogen neerleggen. 'Verantwoord kiezen' is 
eerst en vooral een onvoorwaardelijke keuze 'pro -life',  vóór het leven. Niet omdat het leven 
heilig is, maar omdat God, de Schepper van het leven, heilig is! 
Orgaandonatie, op basis van expliciete toestemming via een codicil, kan worden gezien als een 
blijk van naastenliefde, maar moet wel aan wettelijke regels (en beperkingen) zijn gebonden. 
Gehandicapten 
Bijzondere aandacht verdient de gehandicapte medemens. Het overheidsbeleid moet erop ge-
richt zijn de randvoorwaarden te scheppen om de gehandicapte zoveel mogelijk zelfstandig te 
laten functioneren teneinde een volwaardige plaats in de samenleving op te bouwen. Deze rand-
voorwaarden strekken zich onder andere uit tot zelfstandige woongelegenheid, werkgelegenheid 
en toegankelijkheid van openbare voorzieningen. De acceptatie van de gehandicapte in de samen-
leving kan worden bevorderd door betere voorlichting, waarin het accent ligt op de gehandicap-
ten als 'mensen met mogelijkheden'. Een belangrijke bijdrage aan het volwaardig functioneren 
van gehandicapten in de samenleving kan worden geleverd door hun integratie in het reguliere 
arbeidsproces, bijv. via het zgn. Breman-concept. 
Jeugdhulpverlening en ouderenbeleid 
Net als in de gezondheidszorg geldt ook in de welzijnssector - met name jeugdhulpverlening en 
ouderenbeleid - dat het eerst en vooral de burgers zelf zijn die hier een taak hebben: zij 
dragen de primaire verantwoordelijkheid voor de persoonlijke én de onderlinge zorg voor het 
welzijn. De overheid schept randvoorwaarden en stelt burgers zo in de gelegenheid om aan hun 
verantwoordelijkheid gestalte te geven. 
Ouders hebben als gezagsdragers een van God gegeven verantwoordelijkheid voor de verzorging 
en opvoeding van hun kinderen. Deze taak kan in principe niet door de overheid of derden 
worden overgenomen. Jeugdhulpverlening is daarom een zaak van het particulier initiatief, 
waarvoor de overheid de noodzakelijke voorwaarden moet scheppen. In conflictsituaties zal her-
stel van de gezinsrelatie steeds voorop moeten staan. Het onderschrijven van dit uitgangspunt 
dient bij alle vormen van kinderbescherming en jeugdhulpverlening voorwaarde voor subsidie-
verlening door de overheid te zijn. 
21 De toenemende vergrijzing vraagt meer zorg voor ouderen. Kinderen hebben in dezen een bij-
zondere verantwoordelijkheid ten opzichte van hun ouders. Thuis- en mantelzorg verdienen 
verre de voorkeur boven opname in verzorgings- en verpleeghuizen en moeten daarom van 
overheidswege worden gestimuleerd. Extra voorzieningen in de gezondheidszorg en maatschap-
pelijke dienstverlening dienen, naar de draagkracht het toelaat, mede te worden gefinancierd 
door de ouderen zelf. 
Geestelijke gezondheidszorg en maatschappelijk werk 
De wachtlijsten in de geestelijke gezondheidszorg en in de  psycho-sociale hulpverlening 
maken pijnlijk duidelijk dat velen in onze moderne, veeleisende samenleving niet meer op 
eigen kracht kunnen meekomen. De vraag naar professionele hulp is onrustbarend groot. Voe-
gen we daarbij nog de zorg aan alcohol-, drugs- en gokverslaafden en realiseren we ons voorts 
dat een groeiende groep dak- en thuislozen buiten de gangbare kanalen van zorg en hulpverle-
ning dreigt te geraken, dan valt niet aan de conclusie te ontkomen dat velen buiten de boot van 
de veelgeroemde verzorgingsstaat vallen. Juist voor deze medemensen behoort een christelijk-
sociale politiek oog en hart te hebben. Uit christelijke naastenliefde en - politiek vertaald - op 
grond van de hoge roeping van de overheid om de publieke gerechtigheid gestalte te geven, 
verdient in de sociale rechtsstaat deze hulp- en zorgverlening hoge prioriteit. 
Vanuit deze visie op leven en welzijn kiest de RPF voor de volgende aktiepunten: 
Overheid en zorg 
2.1 In het kader van de collectieve preventie moet wettelijk worden vastgelegd dat bij alle 
(para)medische opleidingen het voorkOmen van aantasting van de gezondheid voldoende 
aandacht krijgt. Te denken valt aan kennis over infectieziekten en verslaving. In dit 
kader dienen organisaties die zich richten op preventie (bijv. Stichting Voorkom) voor 
subsidiëring in aanmerking te komen. 
2.2 Zorg- en welzijnsinstellingen die werken vanuit een christelijke levensovertuiging 
komen op gelijke voet als niet-identiteitsgebonden instellingen voor subsidieverlening 
in aanmerking. De subsidiëring van landelijk werkende instellingen in o.a. de versla-
vingszorg (bijv. De Hoop, Tot Heil des Volks, Teen  Challenge,  Tjandu) en de jeugdhulp-
verlening dient op een adequaat niveau gebracht en gegarandeerd te worden. 
2.3 Geestelijke verzorging verdient erkenning als wezenlijk onderdeel van de zorg- en 
hulpverlening. Om deze reden behoort in de bekostiging van alle instellingen voor 
gezondheidszorg en welzijn hiervoor een afzonderlijke budget te worden opgenomen. 
2.4 Het patiënten- en klachtenrecht dient in één wet te worden geïntegreerd. 
2.5 Alternatieve, niet-occulte geneeswijzen dienen aan effectiviteits-onderzoeken te wor-
den onderworpen. De resultaten van deze onderzoeken worden openbaar gemaakt. 
Occulte geneeswijzen komen niet voor vergoeding in aanmerking. 
2.6 De patiëntenbeweging dient uit de premiegelden structureel financiële steun te ontvan-
gen om als volwaardige partijen in het drie-partijen-overleg van zorgverzekeraars, 
•zorgaanbieders en zorgvragers te kunnen deelnemen. 
2.7 Zorginstellingen worden bij wet verplicht tot het instellen en doen functioneren van 
22 een medisch-ethische commissie, die tot taak heeft het ontwikkelen van een medisch-
ethisch beleid. Deze commissie brengt jaarlijks een openbaar verslag uit van haar 
werkzaamheden. Bij de samenstelling van de commissies worden behalve de verschillen-
de geledingen uit de instelling en de patiënten of hun vertegenwoordigers ook deskun-
digen en belanghebbenden van buiten de instelling betrokken (bijv. ethici). 
2.8 Beschikbaarheid van geestelijke verzorging voor patiënten en cliënten in zorg- en wel- 
zijnsinstellingen (verpleeghuizen, bejaardenoorden, residentiële jeugdhulpverlening) 
is van groot belang en dient wettelijk geregeld te worden. Zonodig worden hiervoor 
extra middelen ter beschikking gesteld. 
Stelselherziening 
2.9 De eigen verantwoordelijkheid wordt in een nieuw stelsel van ziektekostenverzeke- 
ringen benadrukt. Dit komt tot uiting in de vorm van eigen bijdragen en/of vrijwillige 
eigen risico's. In de premiestelling wordt de eigen verantwoordelijkheid van de verze-
kerde tot uitdrukking gebracht in een nominale premie, terwijl de solidariteitsgedachte 
tot uiting komt in een procentuele premie. Bij bepaling van de hoogte van de nominale 
premie wordt rekening gehouden met de eigen risico's en de eigen bijdragen. 
2.10 Een algehele volksverzekering wordt afgewezen. Een verplichte basisverzekering van 
circa 70% van alle verstrekkingen is acceptabel. De resterende 30% van alle verstrek-
kingen zal in variabele aanvullende pakketten moeten worden opgenomen. 
2.11 In het verplichte basispakket worden geen controversiële verstrekkingen opgenomen. 
Te denken valt aan anti-conceptiva, abortus-provocatus, euthanatica, transsexuele ope-
raties, kunstmatige inseminatie met donorsperma en ingrepen waarvoor geen medische 
indicatie bestaat, zoals kosmetische chirurgie. 
Bevat het basispakket toch principieel omstreden verstrekkingen, dan zal voor ge-
wetensbezwaarden een pro -life  ziektekostenverzekering moeten worden toegestaan. 
2.12 Het aandeel van medicijnen in de totale kosten van de gezondheidszorg moet drastisch 
worden teruggebracht. Hiertoe wordt het beleid gericht op verlaging van de prijzen, 
vermindering van het aantal medicijnsoorten en bevordering van de beschikbaarheid 
van locopreparaten. 
2.13 Met het oog op het beheersbaar maken van de kosten van de gezondheidszorg dient er een 
grondig onderzoek te komen naar de effecten van wijziging van de positie van specia-
listen (bijv. in loondienstbetrekking). 
2.14 Teneinde risicoselectie door ziektekostenverzekeraars te voorkomen, dient er een accep-
tatieplicht te gelden, zowel voor het basispakket als voor aanvullende pakketten. 
2.15 Zolang de stelselherziening niet is gerealiseerd moeten ouderen boven de 65 jaar 
worden toegelaten tot het ziekenfonds wanneer hun inkomen beneden de ziekenfonds-
grens ligt. 
Zorg voor het leven 
2.16 Artsen moeten worden verplicht om bij een verzoek om abortus-provocatus de moeder 
te wijzen op organisaties die pro -life  hulp verschaffen aan moeder én kind (VBOK, 
23 Stichting Schuilplaats, Stirezo e.a.). Op de naleving van deze en andere plichten in het 
kader van de Wet Afbreking Zwangerschap moet scherp worden toegezien. 
2.17 De overtijdbehandeling moet worden beschouwd als een vroege abortus en valt derhalve 
onder de bepalingen van de Wet Afbreking Zwangerschap 
2.18 De abortuspil mag niet in de handel worden gebracht. 
2.19 Prenataal onderzoek mag nooit verplicht worden gesteld, noch verplichtend zijn, bij-
voorbeeld door het dwingend voorschrijven van abortus-provocatus op grond van het 
onderzoeksresultaat. Ook erfelijkheidsonderzoek mag nimmer verplicht worden gesteld. 
2.20 In de zorg voor patiënten in de stervensfase verdient effectieve pijn- en symptoom-
bestrijding alle aandacht. Terminale thuiszorg moet worden gestimuleerd. 
2.21 De opvattingen van de pro -life  beweging dienen volop de aandacht te krijgen in het 
(para)medisch onderwijs. 
2.22 AIDS-patiënten behoren een goede opvang te krijgen. Thuis- en mantelzorg moeten 
worden aangemoedigd. In de voorlichting dient in het kader van de aids-preventie 
gewezen worden op het belang van een monogame relatie, en dus het huwelijk. 
2.23 Er dient een ontmoedigingsbeleid te worden gevoerd inzake in-vitro-fertilisatie. In 
ieder geval wordt IVF slechts toegepast binnen het huwelijk. Om vernietiging van 
bevruchte eicellen te voorkomen, mogen niet meer eicellen worden bevrucht dan na 
bevruchting bij de moeder worden ingeplant. Andere, ethisch meer aanvaardbare 
methoden van kunstmatige bevruchting, zoals de GIFT-methode, worden nader op hun 
toepassingsmogelijkheden onderzocht. Het implanteren van 'rest-embryo's' bij 
kinderloze vrouwen moet bij wet worden verboden. 
2.24 De kiembaangentherapie blijft wettelijk verboden, omdat hiermee op onverantwoorde 
wijze met mensen wordt geëxperimenteerd, het gevaar van het streven naar verbete-
ring' van mensen reëel is en het onmogelijk is eenmaal aangebrachte veranderingen on-
gedaan te maken. 
2.25 Behandelingen waarbij aanstaande ouders door de selectie van genen het geslacht van 
hun kind kunnen kiezen moeten worden verboden. 
Orgaandonatie 
2.26 Bij orgaandonatie moet het toestemmingssysteem (donorcodicil) worden gehandhaafd, 
ook wanneer een tekort aan organen de vraag naar donors doet toenemen. Daarnaast moet 
er een wettelijke plicht tot consultatie van de familie en/of nabestaanden komen. 
2.27 Met het oog op het tekort aan verschillende organen kan overwogen worden bij de afgifte 
van paspoorten en/of rijbewijzen een niet-ingevuld donorcodicil bij te sluiten. 
2.28 Het opstellen van een codicil en het daadwerkelijk afstaan van organen door minder-
jarigen mag slechts gebeuren met expliciete instemming van ouders of voogden, door 
mede-ondertekening van het codicil. Donatie door minderjarigen met blijvende gevol-
gen wordt afgewezen. 
24 2.29 Bij de toewijzing van een orgaan moet - behalve met  matching  - met name rekening 
worden gehouden met de medische urgentie. Orgaandonatie met blijvende gevolgen voor 
de donor (bijv. bij niertransplantatie) mag slechts plaatsvinden als de ontvanger in 
direct levensgevaar verkeert. 
2.30 Het transplanteren van identiteitsveranderende organen (hersenen of delen daarvan, 
dan wel geslachtsorganen, met name die welke de geslachtscellen produceren) moet 
verboden blijven, evenals handel in transplantaten. 
Gehandicapten 
2.31 Verzorging van gehandicapten in gezinsverband heeft de voorkeur boven intramurale 
zorg. De overheid dient substitutie en kleinschalige (woon)-voorzieningen te bevorde-
ren. De mogelijkheden om gehandicapten thuis te verzorgen dienen te worden vergroot 
door daarop gerichte instrumenten, bijvoorbeeld door verder onderzoek naar fiscale 
mogelijkheden. 
2.32 Het streven naar concentratie en/of regionalisatie van instellingen werkzaam op het 
terrein van de gehandicaptenzorg mag er niet toe leiden dat de eigen identiteit van deze 
instellingen verloren gaat. 
2.33 Een verdere verkleining van de wachtlijsten blijft prioriteit houden. Vergroting van de 
opvangmogelijkheden vindt bij voorkeur plaats in kleinschalige projecten. 
2.34 Het verder uitvoeren van experimenten met een cliënt-gebonden budget voor bepaalde 
groepen verstandelijk gehandicapten wordt, mits zorgvuldig ingevoerd en begeleid, in 
beginsel positief beoordeeld. 
2.35 In het kader van het streven naar een volwaardige positie voor gehandicapten dienen in 
elk geval de volgende maatregelen te worden genomen: 
- de toegankelijkheid van alle vormen van openbaar vervoer moet aanzienlijk worden 
verbeterd; 
- sociale werkplaatsen moeten arbeidsmogelijkheden blijven bieden voor zwaar(der) 
gehandicapten; 
- voor sportbeoefening door gehandicapten dienen ruimere financiële middelen beschik-
baar te worden gesteld.  
Psycho-sociale hulpverlening 
2.36 Decentralisatie van het algemeen maatschappelijk werk schept de noodzaak om wette-
lijke voorwaarden te stellen inzake inhoud en kwaliteit van de zorg. 
2.37 Via bijvoorbeeld verbetering en versoepeling van de mogelijkheden van begeleid wonen 
en een verbeterde samenwerking tussen de instellingen voor de geestelijke gezondheids-
zorg en de thuislozenzorg, moet worden voorkomen moet worden dat ex-psychiatrische 
patiënten in het circuit van de dak- en thuislozen terecht komen. 
2.38 Bevordering van uitstroom uit het circuit van dak- en thuislozenvoorzieningen moet 
gebeuren door maatregelen die gericht zijn op herstel van zelfstandig functioneren. De 
rijksgefinancierde tehuizen moeten worden uitgebreid met of (deels) omgezet in 
projecten voor training voor zelfstandig wonen. 
25 2.39 Alcohol- en drugsbestrijdingsbureaus moeten meer financiële armslag krijgen. In 
geval van strafrechtelijke vervolging van een verslaafde moet de verdachte kunnen 
kiezen tussen straf en verplicht afkicken. Wordt voor het laatste gekozen, dan moet dit 
onderdeel zijn van een geïntegreerde aanpak van betrokken hulpverleningsinstanties. 
2.40 Het beleid moet gericht zijn op het heropenen van herstellingsoorden, mede met het oog 
op het oplossen van de verkeerde-bed-problematiek. 
Jeugdhulpverlening 
2.41 Bij crisissituaties dient het particulier initiatief hulp te verlenen. De overheid schept 
hiervoor voldoende mogelijkheden. De instellingen moeten in staat worden gesteld om 
binnen hun werkgebied een volledig en op elkaar afgestemd pakket van jeugdhulp-
verlening te bieden. 
2.42 Oneigenlijk gebruik van de ondertoezichtstelling ter verkrijging van financiering voor 
uithuisplaatsingen dient te worden tegengegaan door strengere eisen te stellen aan de 
controle op de indicatiestelling voor uithuisplaatsingen en verlenging daarvan. 
Deze indicatiestelling dient plaats te vinden door een andere Organisatie dan de Organi-
satie waarin de jeugdige wordt geplaatst. Tijdens de uithuisplaatsing wordt zo mogelijk 
hulp aan het gezin en de uithuisgeplaatste minderjarige verleend om terugkeer naar het 
gezin te bevorderen. 
2.43 Het zelfstandig uit te oefenen recht van de ouders om een contra-expertise te laten 
verrichten en het recht om invloed uit te oefenen op de keuze van de hulpverlener moet 
wettelijk geregeld worden. 
2.44 Bij benoeming van een gezinsvoogd en bij uithuisplaatsing dient het criterium 'gods-
dienstige gezindheid' van het kind en van het gezin waartoe het behoort behouden te 
blijven. 
2.45 Het is wenselijk een statuut voor de pleegzorg op te stellen, waarin rechten en plichten 
van alle betrokkenen worden vastgelegd. De positie van 'eigen ouders' verdient hierbij 
de aandacht. Naleving van het statuut dient subsidievoorwaarde te zijn. 
2.46 De jeugdreclassering wordt verricht door de particuliere organisaties die belast zijn 
met de uitvoering van de kinderbeschermingsmaatregelen, waarbij overeenstemming 
tussen de identiteit van do hulpverlenende instelling  on  de godsdienstige overtuiging van 
de ouders het uitgangspunt is. 
2.47 Het ontwikkelen van een samenhangende aanpak van het ernstige probleem van de 
'zwerfjongeren' heeft de hoogste prioriteit. De weg van vervangende gezagsuitoefening 
door een voogdij-instelling verdient serieuze overweging. 
2.48 Incest moet worden beschouwd als een ernstige vorm van (kinder)mishandeling. Met in-
achtneming van de grenzen van haar bevoegdheden heeft de overheid de taak dit maat-
schappelijk kwaad te bestrijden, waarbij de bewijsvoering met extra zorgvuldigheid 
dient te geschieden. Naast gevangenisstraf voor de dader komen in aanmerking hulpver-
lening, gezinstherapie en maatregelen in de sfeer van de kinderbescherming, alsmede 
uithuisplaatsing van de dader. 
26 Ouderenbeleid 
2.49 Het ouderenbeleid zal er op gericht moeten zijn dat ouderen zo lang als dat medisch en 
sociaal verantwoord is in eigen huis en omgeving kunnen blijven. De wens van de 
ouderen zelf is hierbij het uitgangspunt. In geval van handicap of ziekte moet bij de 
opname in een verzorgings- of verpleeghuis ook rekening worden gehouden met de 
echtgeno(o)t(e). Extra kosten hiervan dienen door de AWBZ te worden vergoed. 
2.50 Aan de groeiende groep ouderen die  psycho-geriatrische zorg behoeven dient een ade-
quate opvang en verzorging te worden geboden. 
2.51 Ter stimulering van thuis- en mantelzorg is een billijke fiscale regelgeving van groot 
belang. Is mantelzorg. niet mogelijk, dan dient professionele hulp te worden ingeroepen. 
2.52 Verzorgingshuizen en verpleeghuizen dienen in hulpverlening en capaciteit beter op 
elkaar te worden afgestemd. De ontwikkeling naar zorgcentralwoonzorgcomplexen 
wordt positief gewaardeerd. De financiële regelingen van verzorgings- en verpleeg-
huizen dienen te worden geharmoniseerd, bijvoorbeeld door voor opnames in beide 
typen instelling een eigen bijdrage in de vorm van een inkomensafhankelijke toets te 
hanteren. Een vermogenstoets is aanvaardbaar, mits onder invoering van een redelijke 
vrijstellingsregeling. 
2.53 Verzorgingshuizen zullen met betrekking tot omwonende ouderen een flankerend beleid 
moeten gaan voeren en in de ambulante hulp moeten voorzien. Zij dienen ook te zorgen 
voor een (multifunctioneel) zorgcentrum. 
2.54 De zgn. tussenvoorzieningen (aanleunwoningen, e.d.) moeten ook in de toekomst zonder 
medische indicatie kunnen worden betrokken. Deze woningen moeten worden beschouwd 
als gewone woningen, die niet vallen onder de gezondheidszorg. 
2.55 In het kader van de stelselherziening ziektekostenverzekeringen behoort in het drie-
partijen-overleg' tussen zorgaanbieders, zorgvragers en zorgverzekeraars speciale 
aandacht te worden geschonken aan de specifieke zorg voor ouderen. 
NVA Het beheer van de schepping is een opdracht die rechtstreeks voortvloeit uit 
de bijbelse opdracht van 'bouwen en bewaren'. Daarmee rust op de mens een 
grote verantwoordelijkheid. De mens is geen instandhouder van de aarde: de 
aarde en die daar op wonen zijn in Gods hand. Wel kan uit de cultuuropdracht 
worden afgeleid dat de mens tot taak heeft de aarde als een rentmeester te 
beheren. Deze gedachte houdt al meteen een wezenlijke beperking in: de mens 
beheert de aarde niet als eigenaar, maar is over zijn beheer uiteindelijk ver-
antwoording schuldig aan de Schepper. 
Deze bijbelse beheeropdracht heeft op zeker drie manieren betekenis voor ons 
omgaan met de schepping, met natuur en milieu. In de eerste plaats zullen we 
ons er rekenschap van moeten geven dat de mens weliswaar 'de kroon op de 
schepping' is, maar tegelijkertijd een schepsel temidden van de andere schep-
selen. Er is wederzijdse afhankelijkheid en betrokkenheid. Een zorgvuldig 
omgaan met de schepping vloeit allereerst voort uit respect voor de Schepper 
en voor wat Hij heeft gemaakt. Maar voorts blijkt eenvoudigweg dat natuur-
lijke evenwichten niet zomaar aangetast en - door de Schepper in de schepping 
gelegdel grenzen niet straffeloos genegeerd kunnen worden. Ten tweede moet 
er balans zijn in het bouwen en het bewaren. De aarde moet ontplooid worden, 
maar niet uitgebuit. Dat geldt voor de aarde als zodanig, maar niet minder 
voor flora en fauna. Daarom geldt als derde dat beide benut mogen worden, 
maar er zijn grenzen aan zowel de intensiteit waarmee als de wijze waarop dat 
gebeurt. 
Dit bijbelse rentmeesterschap, waarbinnen duurzame ontwikkeling pas werke-
lijk betekenis krijgt, vormt het hart van een christelijke milieupolitiek. liet 
heeft tevens grote betekenis voor alle economische bedrijvigheid, maar is in 
het landbouwbeleid in het bijzonder aan de orde. Meer dan andere economische 
sectoren is de landbouw verbonden met de grond en met flora en fauna; alleen 
daarom al is er een sterke verwevenheid van milieu, natuur en landschap. 
Rentmeesterschap en cultuurkritiek 
Helaas moet geconcludeerd worden dat van een evenwichtig menselijk handelen niet of nauwe-
lijks sprake is. Sterker: doordat onverantwoorde keuzen worden gemaakt en - zeker mondiaal 
gezien - de hulpbronnen van de aarde op uiterst onrechtvaardige wijze worden verdeeld, raakt 
het evenwicht steeds verder zoek. De kwalijke gevolgen manifesteren zich wereldwijd, maar 
ook - bij wijze van spreken - in onze achtertuin. De weerslag daarvan op de natuur is enorm.  
Plante-  en diersoorten sterven in een onrustbarend hoog tempo uit, de vervuiling heeft onge-
kende proporties aangenomen en de afvalberg is niet meer te overzien. Er zijn zelfs maat-
regelen nodig om ons drinkwater veilig te stellen en zo te voorkomen dat schoon drinkwater in 
de nabije toekomst een schaars artikel wordt! 
Gelukkig breekt meer en meer het besef door dat er echt iets gebeuren moet. In Rio de Janeiro 
is een voorzichtig begin gemaakt met de opstelling van de 'Agenda voor de 21e eeuw', met als 
belangrijk onderdeel het bio-diversiteitsverdrag. In het concept van de duurzame ontwikke-
ling uit het rapport-Brundtiand is iets van de rentmeestergedachte terug te vinden. In Neder-
land is met het Nationaal Milieubeleidspian Plus, het Natuurbeleidsplan en daarmee samenhan-
gende nota's een belangrijke stap gezet naar een integraal en samenhangend natuur- en 
milieubeleid. 
De RPF staat positief tegenover deze ontwikkeling in het milieubesef, maar wil toch vooral be- 
28 nadrukken dat 'schone woorden' moeten worden omgezet in 'schone daden: het gegroeide milieu-
besef moet nog veel meer dan tot nu toe leiden tot scherpe keuzes door overheid en burgers en 
- met het oog op een 'schone schepping' - tot een daadwerkelijke bereidheid daarvoor 
(financiële) offers te brengen. 'Verantwoord kiezen en rechtvaardig delen' betekent dat we tot 
een herijking van onze levenswijze komen, waarbij de bijbelse gedachte van het rentmeester-
schap het ijkpunt is. Een dergelijk proces steekt dieper dan het huidige beleid, dat - in 
hoofdlijn - een pijnloze aanpassing probeert te bewerkstelligen, waarbij aan de technologie 
een centrale rol wordt toebedeeld bij de oplossing van de enorme milieuproblemen. De RPF 
ziet de huidige natuur- en milieuproblematiek eerst en vooral als een uiting van een diep-
geworteld cultuurprobleem en stelt om die reden de westerse levenswijze en cultuur fundamen-
teel ter discussie. Technologische oplossingen bieden beslist onvoldoende perspectief; een tech-
nologische aanpak van een probleem veroorzaakt veelal nieuwe problemen, terwijl de illusie 
wordt gewekt dat pijnlijke keuzen kunnen worden vermeden. 
'Verantwoord kiezen en rechtvaardig delen' vereist vanuit het perspectief van het rentmeester-
schap niets minder dan een radicale ommekeer, een trendbreuk. Tegenover het welvaarts-
streven staat het bijbelse ideaal van het 'genoeg' als gulden middenweg tussen een overdadige 
- en daardoor schadelijkel - rijkdom aan de ene kant en armoede aan de andere kant. Alleen 
langs deze weg kan, via een stappenplan en vervolgens een streng toezicht op de naleving van 
voorschriften en de uitvoering van de gemaakte plannen en afspraken, het doel - een duurzame 
ontwikkeling - bereikt worden. Verregaande aanscherpingen van NMP-plus en NBP zijn 
daartoe noodzakelijk. 
Milieubeleid 
De wereldbevolking groeit, wordt mobieler en streeft naar een westers welvaartsniveau. De 
aarde kan dat niet aan. De notie van het 'rechtvaardig delen' impliceert voor wat betreft de 
beschikbare milieugebruiksruimte dan ook een appèl op de bereidheid van het welvarende 
westen om in te schikken. De RPF wil daarom sterk de nadruk leggen op de reductie van zowel 
het huidige beslag op energie en essentiele grondstoffen als de 'produktie' van vervuiling. Het 
uitgangspunt van 'verantwoord kiezen' leidt onontkoombaar tot de conclusie dat milieu boven 
inkomen gaat en dat met het oog op een noodzakelijk krachtig milieubeleid het offer van koop-
krachtverlies gebracht zal moeten worden. Bij het hiermee verbonden verdelingsvraagstuk 
zullen de sterkste schouders de zwaarste lasten moeten dragen. Juist deze samenhang tussen 
milieu en (internationale) verdelingsvraagstukken bepaalt ons er overigens bij dat het een 
eerste vereiste is om het concept van de duurzame ontwikkeling ook op internationaal niveau 
(verder) gestalte te geven. Gezien de in vele opzichten bevoorrechte positie van Nederland in 
de wereld, mogen we niet schromen om bij dit alles ons land een voortrekkersrol toe te 
kennen. 
Onder invloed van de vele slechte berichten over het milieu, waartegenover vooralsnog weinig 
lichtpuntjes staan, is het milieubesef enorm gegroeid. De milieuproblematiek is niet alleen, 
misschien zelfs niet in de eerste plaats een internationale of mondiale aangelegenheid, maar 
eerst en vooral een 'huis-, tuin- en keuken'-probleem. Een verantwoord milieubeheer begint 
in ons gedrag, in het winkelwagentje en in onze persoonlijke keuzes met betrekking tot 
produkten, vervoermiddel, enzovoort. De overheid staat voor de opdracht om de voorwaarden 
te scheppen dat het gegroeide milieubesef onder de bevolking - burgers en bedrijven - zich 
metterdaad kan vertalen in een trendbreuk in het gedrag. Voorlichting, educatie en een zorg-
vuldige presentatie van gevoerd en voorgenomen beleid verdienen daarbij bijzondere aandacht, 
onder meer met het oog op de geloofwaardigheid en de acceptatie van dat beleid. Waar de moge-
lijkheden om over te gaan op een meer verantwoorde levensstijl of een milieuvriendelijker 
produktiewijze nog ontbreken, of waar deze mogelijkheden om bijv. (bedrijfs)economische 
redenen niet worden benut, ligt er een duidelijke taak voor de overheid: alleen zij beschikt 
immers over het regulerende en zonodig dwingende instrument van wet- en regelgeving. 
29 Het milieu heeft tengevolge van het NMP-plus een meer belangrijke plaats gekregen in het 
overheidsbeleid. Tegelijkertijd heeft de zorg voor de schepping nog niet een zelfde, vanzelf-
sprekend gewicht als het financieel-economisch of sociaal beleid. De RPF wil het rentmeester-
schap serieus nemen en vindt het dan ook noodzakelijk dat de economische ontwikkeling en het 
overheidshandelen (inclusief allerlei beleidsvoornemens!) voOraf worden getoetst aan de feite-
lijke ontwikkeling van de kwaliteit van natuur en milieu. 
In het proces van mentaliteitsverandering ten aanzien van het milieubeleid, dat erop gericht is 
het handelen naar de normen van duurzame ontwikkeling te bevorderen, is het niet vanzelf-
sprekend dat milieubeleid van overheidswege opgelegd wordt. Niet alleen teneinde overspannen 
regelgeving te voorkomen, maar ook om de eigen verantwoordelijkheid van burgers en bedrij-
ven gestalte te geven, zal het milieubeleid (mede) vorm dienen te krijgen via de introductie 
van financiële prikkels: verdiscontering van milieu-effecten in de prijzen, verhandelbare 
emissierechten, heffingen en belastingen, enzovoort. 
Waar het gaat om grensoverschrijdende milieuproblemen is een gezamenlijke aanpak in het 
verband van de Europese Unie - op intergouvernementele basis - vereist. 
Natuurbeleid 
Door middel van een krachtig natuurbeleid worden natuurlijke en landschappelijke waarden 
instandgehouden, hersteld en nieuw ontwikkeld. Ecologische, cultuur- en natuurhistorische 
waarden staan daarbij centraal en dienen zo integraal mogelijk in stand te worden gehouden. 
Hiertoe is nodig dat ook op allerlei andere beleidsterreinen - bijv. bij stadsuitbreiding en 
aanleg van bedrijfsterreinen - terdege rekening wordt gehouden met het natuurbeleid (facet-
beleid). Vanwege de vergaande verstoring en versnippering van de Nederlandse natuurgebieden 
is een snelle realisering van de zgn. ecologische hoofdstructuur van het grootste belang. Op die 
manier onstaat de noodzakelijke infrastructuur tussen de diverse geïsoleerde ecosystemen. Om 
negatieve externe invloeden in voldoende mate te kunnen weren zijn voldoende brede buffer-
zones noodzakelijk. De oppervlakte natuurgebied in ons land kan worden uitgebreid door in 
deze zones vrijkomende (marginale) landbouwgronden als zodanig te bestemmen. Ook binnen 
stedelijke gebieden behoort de ontwikkeling van een stadsecologische infrastructuur tot de 
mogelijkheden. De RPF staat geen scheiding tussen natuur en landbouw voor; de verwevenheid 
van beide moet worden vastgehouden en zo mogelijk uitgebreid, bijv. door intensivering van 
het relatienotabeleid en het reservaats-beheer). In de voorlichting dient hieraan meer aan-
dacht te worden besteed. Het onbedoelde vertrek van de landbouw uit natuurgebieden kan 
worden voorkomen door de landbouw meer te betrekken bij natuurbeheer. 
Ook de gangbare, moderne landbouw moet op zodanige wijze worden vorm gegeven dal zij ver-
enigbaar is met ecologische waarden. Er dienen vergaande maatregelen te worden genomen om 
de huidige planten- en diersoorten voor ons land te behouden. Daartoe is permanente inventari-
satie/monitoring noodzakelijk. Natuurontwikkeling biedt enorme mogelijkheden om een derge-
lijk beleid daadwerkelijk tot uitvoering te brengen. Ook het landinrichtingsbeleid en het bos-
beleid kunnen een forse bijdrage leveren aan het door de RPF voorgestane beleid. Het land-
inrichtingsbeleid wordt hiertoe op dit punt aangescherpt. Binnen het bosbeleid vindt een 
accentverschuiving plaats van produktlebos naar natuurbos. Mede in het kader van het inte-
grale waterbeleid wordt naaldbos zoveel mogelijk omgezet in loofbos. Nederland beschikt over 
een aantal fraaie en - ook op Europese schaal - zeldzame  'wetlands'  (o.a. Waddenzee,  Ijssel-
meer, Weerribben). Vanwege hun bijzondere betekenis voor flora en fauna verdienen deze 
bijzondere aandacht en bescherming. 
Landbouw en visserij 
De landbouw- en visserijsector is om meer dan één reden van grote maatschappelijke beteke-
nis. Als primaire sector staan landbouw en visserij immers aan de basis van de nationale 
voedselvoorziening. Bovendien is met name de landbouw tevens 'draagster van het landschap'. 
30 Tussen landbouw en visserij, landschap, natuur en milieu bestaan innige 'natuurlijke' 
banden. De sector is uit dien hoofde als eerste gebaat bij een schoon milieu en een verantwoord 
beheer van de schepping. In tegenstelling tot andere economische sectoren wordt hier boven-
dien gewerkt met levende wezens. Deze eigenschappen verklaren de bijzondere positie van de 
sector in onze samenleving en noodzaken, ook bij de aanpak van problemen waarmee de poli-
tiek zich in deze sector geconfronteerd ziet, tot een specifieke benadering waarin aan deze 
eigenschappen recht wordt gedaan. - 
Momenteel kampt landbouw met twee, met elkaar samenhangende, fundamentele problemen. 
Dat is in de eerste plaats - en dat geldt ook de visserij - de relatie tussen de huidige produktie-
methoden en de gevolgen daarvan voor de schepping. Ondanks de al genoemde bijzondere band 
tussen landbouw en milieu en in aanmerking nemend dat in de sector de nodige milieu-
maatregelen zijn doorgevoerd, kan toch niet ontkend worden dat landbouw-produktie en milieu-
belangen dikwijls op gespannen voet met elkaar staan. Het gaat hierbij niet alleen om een 
schone en duurzame produktie, maar ook om een verantwoorde produktie. Vragen met betrek-
king tot het welzijn van het landbouwhuisdier, de ethische aspecten van de biotechnologie en 
overbevissing komen dan aan de orde. 
Het tweede probleem betreft de structurele overproduktie in relatie tot stagnerende afzet-
mogelijkheden. Zowel nationaal als in EU-verband is het beleid lange tijd gericht geweest op 
produktieverhoging en schaalvergroting. Daarbij is - generaal gesproken - te weinig aandacht 
geweest voor de schepping, de eigen waarde van het dier en de sociale gevolgen van het beleid, 
terwijl de negatieve economische gevolgen die de overproduktie had voor de EU op de wereld-
markt zijn afgewenteld, vooral ten koste van de landbouw in de derde wereld. Door de kri-
tiekloze nadruk op de vermeende mogelijkheden van de biotechnologie om beide problemen tot 
een oplossing te brengen dreigen opnieuw onverantwoorde keuzen te worden gemaakt. 
Duurzaamheid en rentmeesterschap 
De RPF staat een 'begeleide economie' voor (zie hoofdstuk 4). Meer nog dan in andere econo-
mische sectoren vloeit hieruit voor landbouw en visserij voort dat correcties op het markt-
mechanisme noodzakelijk zijn. Gezien de specifieke structuur is het bedrijfsleven in deze 
sector veel minder in staat (direct) te reageren op marktprikkels. Voldoende reden om kant-
tekeningen te plaatsen bij het streven naar meer marktgerichtheid. Correcties zijn nodig om 
recht te doen aan de belangen van een goede structuur in de sector, aan het milieu, de natuur, 
het landschap, de plattelandsontwikkeling en het welzijn van het dier. Tevens moeten onver-
antwoord grote sociale problemen, onder meer door de tendens tot (te) lage prijzen, worden 
voorkomen. 
Voor de RPF zijn marktgerichtheid, produktieverhoging, schaalvergroting en biotechnologie 
niet de instrumenten waarmee de crisis in landbouw en visserij kan worden opgelost. De RPF 
bepleit een duidelijke en principiële koerswijziging van het beleid. In plaats van op eenzijdige 
materiële vooruitgang moeten accenten worden gelegd op duurzaamheid, rentmeesterschap, 
behoud van biologische en landschappelijke variatie, respect voor het wezen en welzijn van 
landbouwhuisdieren en de sociale gevolgen van het beleid. Prijsverhogingen voor de agrarische 
en visserijprodukten kunnen hiervan het gevolg zijn. Omdat de kosten voor het voedsel ver 
zijn achtergebleven binnen het gemiddelde bestedings-pakket is dit aanvaardbaar. De-overheid 
moet hierbij de noodzakelijke randvoorwaarden stellen, maar daarbinnen wordt een optimaal 
appèl gedaan op de verantwoordelijkheid van de sector. De zgn. geïntegreerde landbouw en de 
biologische landbouw kunnen bij de noodzakelijke landbouwhervormingen een wezenlijke 
functie vervullen en verdienen om die reden ondersteuning en positieve impulsen. Door meer 
aandacht te schenken aan vrucht-wisseling en braaklegregelingen kunnen bijbelse noties over 
het landbouwbeleid, zoals het 'sabbatsjaar' tot uiting worden gebracht. 
31 Internationaal en nationaal landbouw- en visserijbeleid 
In het licht van de internationale ontwikkelingen (met name de GATT-ronde) wordt het 
streven naar liberalisatie van de markten slechts binnen de randvoorwaarde van een zekere 
marktordening onderschreven. Wel moeten de mogelijkheden voor ontwikkelingslanden en het 
voormalige Oostblok om agrarische produkten te exporteren naar het Noorden' worden geopti-
maliseerd. Overigens moet er ruimte blijven voor een eigen, intern gericht beleid, dat de 
wereldhandelsprijzen zo min mogelijk verstoort. 
De voorgestane herijking van het beleid betekent dat in ieder geval het doel van de hervorming 
van het Gemeenschappelijk Landbouw Beleid van de Europese Unie (GLB) wordt onderschre-
ven: verschuiving van prijsondersteuning naar inkomens-ondersteuning. Juist het tot voor 
kort van kracht zijnde GLB bevorderde immers de overproduktie, werkte sterk marktver-
storend en deed onvoldoende een appèl op de eigen verantwoordelijkheid en de keuzemogelijk-
heden van producent en consument. 
Het nieuwe gemeenschappelijke visserijbeleid dient een duurzame exploitatie van de visserij 
te waarborgen, waarbinnen voldoende werkgelegenheid een belangrijk aandachtspunt is. 
Op nationaal niveau moeten de problemen met betrekking tot mest en milieu zoveel mogelijk 
worden aangepakt via een appèl op de eigen verantwoordelijkheid van de sector. In plaats van 
gedetailleerde regelgeving moeten oplossingen op bedrijfsniveau gehonoreerd kunnen worden. 
Aanpak van bijvoorbeeld het mestprobleem via een mineralenbalans verdient vanuit dit ge-
zichtspunt verre de voorkeur boven de huidige mestregelgeving. Voor andere milieuproblemen 
moeten soortgelijke instrumenten worden ontworpen; de overheid treedt hierin stimulerend 
op. 
De intensieve veehouderij wordt gekenmerkt door het ontbreken van grondgebondenheid en 
door ethische en milieuproblemen. Deze sector dient zeer nadrukkelijk te worden getoetst aan 
aspecten van het welzijn van dieren. Kiezen voor het sociale belang in de landbouw betekent dat 
de melkquotering vooralsnog niet gemist kan worden als een instrument dat de pijn van de be-
perking van de overproduktie op een redelijke wijze verdeelt. Wel is een hardheidsclausule, 
dan wel een afromingsmechanisme bij quotumtransacties ten behoeve van knelgevallen nood-
zakelijk. 
Juist voor de akkerbouw biedt de heroriëntatie van het GLB, mits daarop creatief wordt in-
gespeeld in de Nederlandse vertaling daarvan, mogelijkheden om de structurele problemen van 
overproduktie en prijsverlagingen te doorbreken. Nu de eenzijdige nadruk op de prijsverla-
gingen van granen plaatsmaakt voor inkomensondersteuning gekoppeld aan produktiebeperking 
kunnen voor deze sector wellicht betere resultaten worden verwacht. Agrificatie (vezels en 
oliehoudende gewassen), bosbouw en natuurbouw moeten nieuw perspectief geven. 
Ten aanzien van de Visserij is een voorname doelstelling van het nationale beleid dat de over-
heid minder genoodzaakt zal zijn de overschrijdingen terug te dringen en in plaats daarvan 
zich zal kunnen richten op het scheppen van gunstige randvoorwaarden waarbinnen een 
sociaal, economisch én ecologisch verantwoorde exploitatie van de visbestanden tot zijn recht 
kan komen. Vangstbeperkingen blijven noodzakelijk, maar ook hierin wordt uitgegaan van de 
eigen verantwoordelijkheid van de beroepsgroep. Het beleid is erop gericht de concurrentie-
positie ten opzichte van andere landen te handhaven. 
Biotechnologie 
Biotechnologische ontwikkelingen spiegelen grote mogelijkheden voor, maar houden ook grote 
bedreigingen in. Het grote bezwaar is dat de tijd voor bezinning op de toelaatbaarheid van 
nieuwe technieken ontbreekt en dat om die reden ethische grenzen worden genegeerd en de 
risico's worden veronachtzaamd, 
De RPF bepleit die bezinning wél, in het bijzonder ten aanzien van de genetische modificatie 
van organismen, en gaat daarom bij de toelaatbaarheid van onderzoek en toepassing uit van het 
'nee, tenzij-principe in zijn meest stringente vorm. Een absolute grens ligt daar waar de 
32 eigen aard van het dier wordt aangetast: het doorbreken van soortgrenzen of het inbrengen van 
vreemd (genetisch) materiaal is in strijd met het de uitgangspunten van goed rentmeester-
schap en een duurzame ontwikkeling. Een gedegen risico-analyse (o.a. inzake genetische 
verarming) is een belangrijk toelaatbaarheidscriterium. 
Besef van het rentmeesterschap leidt onontkoombaar tot de conclusie dat octrooirecht niet van 
toepassing kan zijn op langs biotechnologische weg veredelde organismen. De mens is immers 
geen schepper van leven en kan derhalve geen 'eigendomsrechten op levende organismen doen 
gelden. 
Vanuit deze visie op het beheer van de schepping kiest de RPF voor de volgende aktiepunten: 
Milieubeleid 
3.1 Er dient een integraal milieubeleid te worden gevoerd met als centrale doelstelling het 
bereiken van een duurzame ontwikkeling in het jaar 2010, en wel via een afgewogen 
stappenplan. 
3.2 Ter uitvoering van de noodzakelijke toetsing van beleidsvoornemens aan milieu-eisen 
en om een goede verinnerlijking van het milieubeleid te bevorderen, alsook structurele 
en institutionele belemmeringen weg te nemen, wordt een interdepartementale commis-
sie milieubeleid ingesteld. 
3.3 De gemeenten worden verplicht milieubeleidsplannen op te stellen die passen binnen de 
doelstellingen van het NMP-plus. Voor de uitvoering dienen voldoende middelen beschik-
baar te worden gesteld. Via verslaglegging kan de voortgang worden bewaakt. 
3.4 Via voorlichting en met name educatie wordt - vooral in het onderwijs - het milieu-
besef bevorderd teneinde zowel producenten als consumenten een gedrag aan te leren dat 
bijdraagt aan een duurzame ontwikkeling. 
3.5 Nederland dient op mondiaal niveau acceptatie van duurzame ontwikkeling als uitgangs-
punt voor milieubeleid te bevorderen. Hiertoe kan aangesloten worden bij en tevens 
gewerkt worden aan concretisering van de uitkomsten van de UNCED-conferentie in Rio 
de Janeiro. Wanneer mondiaal onvoldoende resultaten worden geboekt, zal Nederland 
zich inspannen langs bilaterale weg de uitkomsten aan te scherpen. Op diplomatiek 
niveau wordt samenwerking nagestreefd met gelijkgestemde landen. Ook binnen de OESO 
en bij de GATT-onderhandelingen dient duurzame ontwikkeling het uitgangspunt te zijn; 
de handelsovereenkomst wordt aangevuld met een milieucode. 
3.6 Actuele inspanningsverplichtingen liggen bij het behoud van tropische bossen, bestrij-
ding van het broeikaseffect, tegengaan van verwoestijning, duurzame ontwikkeling van 
de Derde Wereld, milieu-investeringen in Oost-Europa en het behoud van zeldzame 
plante- en diersoorten. 
3.7 Ook in EU-verband dient het concept van duurzame ontwikkeling leidraad te zijn. 
Aanpak van grensoverschrijdende vervuiling heeft prioriteit; in dit kader valt te 
denken aan een EI-milieu-inspectieteam, gefinancierd uit een in EU-verband in te 
voeren ecotax. 
Bij toenemende harmonisatie dienen lidstaten de vrijheid te houden voor een eigen, 
strenger beleid, bijv. door een kortere termijn aan te houden waarop het duurzaam- 
33 heidsniveau in hun land moet worden bereikt dan centraal is overeengekomen. 
3.8 Er wordt naar gestreefd zoveel mogelijk een directe relatie te leggen tussen opgelegde 
heffingen en de financiering van milieumaatregelen. Op die manier wordt tevens het 
principe 'de vervuiler betaalt (mee)' concreet ingevuld. Fondsvorming moet hierbij 
mogelijk zijn, bijv. via een fiscaal aantrekkelijke reserveringsregeling. 
3.9 Om de sterk in omvang toenemende regelgeving (en een bijbehorende toename van het 
aantal ambtenaren) te beheersen, dient het financiële instrumentarium te worden uit-
gebreid. In dit kader dient niet alleen gedacht te worden aan heffingen (bijv. op grond-
stoffen), statiegeld e.d., maar ook aan een - bij voorkeur in EU-verband - uitgewerkt 
systeem van verhandelbare emissierechten. Bij verhandeling vindt afroming plaats. 
Tevens dienen privaatrechtelijke mogelijkheden beter benut te worden. Onderhouds- en 
reparatie-arbeid moet onder het lage BTW-tarief worden gebracht. 
3.10 Mede via het stellen van proces-, produktie- en produkt-eisen dient de ombuiging naar 
een duurzame ontwikkeling gestimuleerd te worden. Ook bevordering van de ontwikke-
ling van schone technologieën kan hierbij behulpzaam zijn. Milieuvriendelijke alter-
natieven voor produktie en vervoer dienen langs fiscale weg en via prijsstellingen 
financieel aantrekkelijk te worden gemaakt. 
3.11 Er dienen duidelijke regels te komen rondom het gebruik van de diverse in gebruik 
zijnde keurmerken. Gestreefd wordt naar één keurmerk teneinde maximale duidelijk-
heid aan de consument te verstrekken met betrekking tot de waarde van het keurmerk. 
Dit keurmerk dient rekening te houden met de levenscyclus van een produkt: produktie-
fase, gebruiksperiode en levenseinde. 
3.12 Adequate controle op naleving van milieuvoorschriften is voor een geloofwaardig beleid 
noodzakelijk. Daarvoor wordt onder verantwoordelijkheid van Justitie via een herschik-
king een milieu-inspectiedienst opgericht voor alle handhavings- en controletaken. Zo 
worden de regionale milieu-inspectie en delen van de  AID  (mestwetgeving) hierin opge-
nomen. 
3.13 Omdat convenanten uitdrukking geven aan de gezamenlijke verantwoordelijkheid van 
overheid en maatschappelijke organisaties, kunnen zij - mits er sprake is van voldoen-
de parlementaire controle - een bruikbaar instrument zijn op de weg naar duurzame 
ontwikkeling. Zij mogen echter voor de overheid in geval van dringende omstandigheden 
geen belemmering vormen in het stellen van nadere wet- en regelgeving. Aanscherping 
van bestaande convenanten - bijv. het afvalstoffenconvenant - moet mogelijk blijven. 
Klimaatverandering 
3.14 Nederland beijvert zich voor de instelling van een klimaatfonds waarmee de geïndustria-
liseerde landen de Derde Wereldianden helpen een programma voor duurzame ontwikke-
ling op te zetten en zal de bereidheid tonen zelf substantieel aan de voeding van dit fonds 
bij te dragen. 
3.15 In EU-verband moet - naast inspanningen van de afzonderlijke lidstaten - hulp 
verleend worden bij milieusanering in de Oost-Europese landen. 
3.16 De produktie en het gebruik van de ozonlaag bedreigende stoffen als CFK's en halonen 
34 dienen met onmiddellijke ingang te worden gestaakt. Bestaande produkten die deze stof-
fen bevatten dienen aangemerkt te worden als chemisch afval. 
3.17 De uitstoot van 002 dient beperkt te worden door: 
- een algemene energieheffing; 
- bevordering van de aanwending van duurzame energiebronnen als wind- en zonne- 
energie, biogas en getijden-energie; 
- forse beperking van het autoverkeer; 
- intensivering van besparing van energie; 
- bevordering van isolatie van gebouwen; 
- aanscherping van de verbruiksnorm voor woning-nieuwbouw tot 700 m3 aardgas 
per jaar; 
stimulering van de ontwikkeling van electrische auto's en van schonere verbran- 
dingsmotoren; 
- de ontwikkeling van bio-brandstoffen met een hoog energierendement; 
- besparing in industriële processen door stimulering van warmtekrachtkoppeling. 
3.18 De uitvoering van het Bosbeleidsplan (structureel 75.000 ha. bos in het jaar 2020 
erbij) moet worden versneld. Via bilateraal overleg wordt een duurzaam gebruik van 
het tropisch regenwoud gestimuleerd. Hiertoe behoren afspraken over selectieve kap, 
een herplant die de kap compenseert en garanties omtrent de naleving van de afspraken 
alsmede een controlesysteem. 
Verzuring 
3.19 De uitstoot van verzurende stoffen door het wegverkeer wordt beperkt door: 
- differentiatie van de wegenbelasting naar de mate van vervuiling; 
- verdere accijnsdifferentiatie van diverse brandstoffen; 
- eisen met betrekking tot brandstofverbruik voor nieuwe auto's. 
Aan alle vervuilende vervoersmiddelen - zoals motoren, bromfietsen, tractoren, diesel- 
treinen en schepen - worden in EU-verband (verscherpte) emissienormen gesteld. 
3.20 In overleg met de rijksoverheid, maar desnoods verplicht, stellen gemeenten 
taakstellende programma's op om de toegankelijkheid van (binnen)steden voor auto's 
zodanig te beperken, dat uiterlijk in 1999 de luchtkwaliteit in de steden aan de normen 
voldoet. 
3.21 Er dient zo spoedig mogelijk regelgeving tot stand te komen die het personenauto-
vervoer aan banden legt, zodra ten gevolge van weersomstandigheden uitstoot van ge-
vaarlijke gassen bijzonder schadelijk voor de volksgezondheid en het milieu wordt. 
3.22 Er wordt in internationaal verband gestreefd naar het invoeren van een accijns op kero-
sine en/of een milieutoeslag op vliegtickets. De hoogte van de landingsrechten dient toe 
te nemen naarmate het energieverbruik van vliegtuigen groter is. 
Een verbod op reclame- en sportvliegen (o.a. ULV) wordt overwogen. 
3.23 Om de emissie van vluchtige organische stoffen te beperken wordt per 1 januari 1995 
afvanging van brandstoffen bij tankstations verplicht. Tevens wordt dan overgegaan op 
verven op waterbasis; daarna wordt een programma opgestart om te zijner tijd over te 
schakelen op oplosmiddel-arme (natuur)verven. 
35 3.24 De uitstoot van S02 door het verbranden van fossiele brandstoffen wordt verder beperkt 
door energiebesparing in gebouwen door middel van isolatie, alsmede door strengere 
emissienormen voor electriciteitscentrales en raffinaderijen. 
Vermesting 
3.25 Verdere betrokkenheid van de overheid bij grootschalige mestverwerking moet worden 
afgewezen, omdat een structurele oplossing hiermee niet naderbij komt ('end of  pipe'-
oplossing), commerciële (export)perspectieven ontbreken en mestverwerking veel 
energie kost. 
3.26 Het mestbeleid dient een landelijk beleid te zijn, waarbij zo snel mogelijk het onder-
scheid in regelgeving tussen overschot- en tekortgebieden moet worden opgeheven. 
In het verdere mestbeleid moet de nadruk meer worden gelegd op oplossingen op 
bedrijfsniveau, waaronder overigens kleinschalige mestverwerking begrepen kan zijn. 
3.27 Het verzuringsbeleid dient ten volle te worden geïntegreerd met het mestbeleid. 
Spoedige invoering van een (integrale) mineralenbalans, gekoppeld aan een adequate 
heffing op mineralenverliezen, is gewenst. Mestaanwending dient plaats te vinden op 
basis van milieuverantwoorde toedieningsnormen, ook ten aanzien van stikstof, waar-
bij alle mestsoorten relevant zijn. De boeren krijgen aflopende emissierechten tot dit 
duurzaamheidsniveau; deze rechten zijn (onder afroming) verhandelbaar. 
Inkrimping van de veestapel - met name de varkensstapel - kan in laatste instantie 
worden aanvaard als consequentie van herstel van het evenwicht van de mineralen-
balans. 
3.28 Mestinjectie dient aan regels gebonden te zijn, waarbij onder meer gelet wordt op de 
invloed op het grondwater en rekening wordt gehouden met het broedseizoen van weide-
vogels. 
3.29 Een flankerend beleid is in een overgangsperiode noodzakelijk en zal onder meer opkoop-
regelingen gefinancierd uit de mineralenheffingen moeten omvatten. Mesttransporten 
en -exporten worden bevorderd. 
3.30 Er dienen (strengere) normen gehanteerd te worden voor verplichte aansluiting op 
(druk)riolering. 
3.31 Industriële lozingen, met name door de kunstmestindustrie, van fosfaten en nitraten 
dienen te worden gestaakt. De huidige gedoogsituatie terzake wordt beëindigd. 
Verspreiding 
3.32 Er moeten voldoende middelen beschikbaar worden gesteld voor een krachtig bodem-
saneringsbeleid, inclusief de onderwaterbodems. Volledige sanering van vervuilde 
objecten dient te worden nagestreefd, tezamen met het wegnemen van de vervuilings-
bronnen. Aan drinkwatergebieden moet hierbij de hoogste prioriteit worden gegeven. 
3.33 Via aangescherpte actieplannen dient de vervuiling van de grote vaarwegen Rijn, Schel-
de en Maas ten opzichte van het niveau van 1985 met 80% te worden teruggedrongen. 
Een regeling in EU-verband met stringente afspraken is hiervoor dringendgewenst. Als 
geen uitzicht bestaat op sanering mag sluiting van bedrijven niet worden uitgesloten. 
36 3.34 Bescherming van het IJsselmeer, de kustgebieden en de Waddenzee verdient hoge prio-
riteit. Daartoe moet o.a. de vervuiling vanaf booreilanden verder worden terugge-
drongen. Op dit punt dienen internationaal concrete afspraken te worden gemaakt en 
strengere voorwaarden te worden gesteld in de vergunningen aan winningsmaatschap-
pijen. Het gas onder de Waddenzee wordt als noodvoorraad' beschouwd, zodat voorals-
nog een verbod op winning van kracht dient te zijn. 
3.35 Er mogen geen genetisch gemodificeerde (micro)-organismen in het milieu worden 
gebracht. Daartoe worden aan onderzoeksinstellingen veiligheidseisen opgelegd. 
3.36 Gemeenten worden verplicht een adequaat rioleringssysteem tot stand te brengen c.q. in 
stand te houden. Daarbij is niet het aantal overstorten, maar de vuil-emissie op het 
oppervlaktewater maatgevend. Gescheiden afvoer van regen- en afvalwater wordt nage-
streefd. Onderzocht wordt of in het kader van een integraal waterbeheer de verant-
woordelijkheid voor aanleg en onderhoud van het rioolstelsel moet worden overgedragen 
aan de waterkwaliteitsbeheerders. 
3.37 Voor niet-agrarische toepassingen zoals plantsoenonderhoud en bermbeheer wordt het 
gebruik van chemische bestrijdingsmiddelen zoveel mogelijk beperkt en worden waar 
mogelijk alternatieven toegepast. Rijkswaterstaat, NS en de waterschappen stellen 
programma's op voor ecologisch bermbeheer. 
Verwijdering 
3.38 Bedrijven dienen een ketenanalyse en -bewaking toe te passen op grond waarvan de bij 
de produktie gebruikte stoffen kunnen worden gevolgd tot de afvalverwerking. Hierbij 
moet een gesloten kringloop met minimale emissie en maximaal hergebruik centraal 
staan. Hiertoe dienen bedrijven te worden verplicht tot inname van hun afgedankte pro-
dukten voor zover deze daarvoor wettelijk aangewezen zijn. Zij zijn verantwoordelijk 
voor een goede verwerking daarvan. 
3.39 De hoeveelheid huishoudelijk afval wordt beperkt door 
- uitbreiding van het systeem van statiegeld op alle glas, blik(jes),  etc.;  
- stimulering van eigen compostering; 
- differentiatie van de afvalstoffenheffing naar de hoeveelheid aangeboden afval; 
- meer mogelijkheden voor gescheiden inzameling van diverse soorten glas, blik,  etc.;  
- verplichte inzameling van KCA-afval door gemeenten; 
- aanscherping van de doelstellingen van het afvalstoffenconvenant, dat overigens nooit 
een belemmering mag vormen voor verdergaande overheidsmaatregelen; 
- op termijn een verbod op niet-recyclebare verpakkingen; 
- maatregelen tegen 'dubbele verpakkingen' van huishoudelijke produkten. 
3.40 Bij de verwerking van huishoudelijk afval verdient capaciteitsvergroting hoge 
prioriteit. De mogelijkheden om de afvalverwerking volledig onder controle van de 
overheid te brengen dienen onderzocht te worden. 
3.41 Het hergebruik van bouw- en sloopafval wordt gestimuleerd door o.a. tarieven voor het 
storten van bouw- en sloopafval te verhogen. 
3.42 -Verwerking van afval in het buitenland mag -alleen worden toegestaan wanneer aange-
toond kan worden dat dit op verantwoorde wijze plaatsvindt. Export van afval naar 
37 landen buiten de Europese Unie dient te worden verboden. 
Verstoring 
3.43 Geluidsschermen langs spoorbanen en (snel)wegen worden met natuurlijke materialen 
gebouwd. Schermen langs wegen dienen te worden gefinancierd uit de wegenbelasting. 
3.44 Boven natuurgebieden en woonwijken wordt het laagvliegen tot en  minimum beperkt. 
3.45 Gemotoriseerde snelheidswedstrijden moeten zoveel mogelijk aan banden worden gelegd. 
3.46 De verkeersintensiteit in natuurgebieden dient in overleg met de beheerders van deze 
gebieden te worden teruggedrongen, eventueel door het afsluiten van wegen. 
Verdroging 
3.47 Het gebruik van grondwater voor hoogwaardige doeleinden (drinkwater) en de opvang 
en het gebruik van hemelwater ten behoeve van laagwaardige doeleinden (spoelwater) 
worden gestimuleerd. Bij nieuwbouw en renovatie van bouwwerken moet hiermee 
rekening worden gehouden. 
3.48 Het zuinig omspringen met drinkwater moet worden bevorderd, in het bijzonder door 
de prijs van drinkwater stapsgewijs en duidelijk aangekondigd te verhogen. De riool-
rechten moeten worden gekoppeld aan de omvang van het drinkwatergebruik. 
Een verbod van het overdag beregenen van landbouwgewassen met grondwater wordt zo 
spoedig mogelijk ingevoerd. Bezien wordt of op termijn tot een algeheel verbod dient te 
worden gekomen. 
3.49 Drinkwaterbedrijven moeten de mogelijkheid krijgen zelf in rechte op te treden tegen 
vervuilers, waaronder de (chemische) industrieën die lozen op de grote rivieren. 
Drinkwaterbeschermingsgebieden dienen een veel krachtiger wettelijke bescherming 
te krijgen. De te beschermen gebieden worden uitgebreid tot de intrekgebieden. De op 
dit moment geldende eisen ten aanzien van de 1-jaarszone' dienen te gelden voor het 
totale intrekgebied. Bedrijfsschade die als gevolg van deze maatregelen optreedt dient te 
worden vergoed. 
3.50 In gebieden met grote ecologische waarde wordt een verdere verdroging tegengegaan 
door het grondwaterpeil te verhogen. 
Natuur- en landschapsbeleid 
3.51 Gebieden van grote ecologische waarde en internationale betekenis (o.a. de  'wetlands'  en 
delen van het Nederlandse kustgebied) verdienen in verband met hun kwetsbaarheid en 
zeldzaamheid extra bescherming. 
3.52 Het Natuurbeleidsplan kan tot uitgangspunt worden genomen voor het beleid tot natuur-
en landschapsherstel in Nederland. De uitvoering ervan dient echter aanmerkelijk te 
worden versneld. Tevens dienen extra gelden te worden uitgetrokken om de uitvoering 
te verzekeren. 
3.53 De totstandkoming van de ecologische hoofdstructuur verdient grote prioriteit. In dit 
38 kader dient in het overige beleid veel meer rekening te worden gehouden met de inpas-
baarheid in het natuurbeleid. Het natuurbeleid is, waar relevant, (mede) randvoor-
waardenstellend bij onder meer wegenaanleg, stadsuitbreiding of aanleg van bedrijfs-
terreinen, waterkwaliteits- en kwantiteitsbeheer. Aanwijzing van gebieden mag pas 
plaats vinden als de uitvoering financieel gewaarborgd is. 
3.54 Het bestaande financiële instrumentarium voor de instandhouding van de multifunctio-
naliteit van de bossen (recreatie, natuur, houtproduktie) is onvoldoende en moet op 
peil worden gebracht. Ter voorkoming van onnodige aankoop wordt bezien of een einde 
kan en moet worden gemaakt aan het huidige deprivatiseringsproces van de bossen. Op 
basis van het rapport van de Commissie Functiebeloning Bossen dient te worden 
gekomen tot een beter stelsel van bos- en natuurfinanciering. 
3.55 Jacht dient beperkt te worden tot bestrijding in laatste instantie van wezenlijk 
schadelijke dieren (bijv. de muskusrat), bij gebleken gevaar voor de volksgezondheid, 
met het oog op behoud van flora en fauna of bij dreigende economische schade. Het 
instrument van de jacht wordt afgewogen tegen toepassing van andere instrumenten 
(verjaging, afrastering, vangen, schudden van eieren,  etc.).  De plezier- of recreatieve 
jacht wordt verboden. 
Landbouwbeleid 
3.56 In het licht van de uitkomsten van de GATT-onderhandelingen, de bestaande overschot-
ten en met het oog op een structureel gezonde financiering van het GLB is - onder 
handhaving van een redelijk perspectief voor de boeren - de noodzaak van aanpassing 
van het ELI-beleid onverminderd groot. In dit verband worden de speerpunten van 'Mac 
Sharry' (m.n. verschuiving van prijsondersteuning naar inkomensondersteuning) 
onderschreven, maar een verdere prijsverlaging is in het algemeen ongewenst. 
3.57 Gewaakt moet worden tegen uit de hand lopende kosten van het GLB. lnkomenstoeslagen 
moeten daarom worden gebonden aan voorwaarden, die onder meer betrekking hebben 
op produktiebeheersing, produktiemethoden (dier- en milieuvriendelijkheid) en in het 
algemeen het verrichten van een tegenprestatie. Het verdient aanbeveling de toeslagen 
enigszins te staffelen en te koppelen aan de grond, teneinde de uitvoering te vergemakke-
lijken en de intensivering van de produktie af te remmen. 
3.58 Er dient meer aandacht te worden geschonken aan de uitvoerbaarheid en de controleer-
baarheid van het GLB, vooral in de zuidelijke EU-staten. 
3.59 Het nieuwe GLB dient in Nederland op zodanige wijze te worden vormgegeven dat via 
adequate toeslagen het perspectief voor de gezinsbedrijven in de landbouw behouden 
blijft. De voorwaarden waaronder de toeslagen gegeven worden moeten verstrekkender 
kunnen zijn dan de Europese. 
3.60 Biologische en geïntegreerde landbouw worden krachtig ondersteund, bijv. via een 
soortgelijke vergoeding per hectare als gegeven wordt binnen de relatienotagebieden. 
3.61 Landinrichting dient meer dan voorheen aan de landschaps- en natuurcomponent en het 
milieu aandacht te besteden, waarbij vooral de plannen van oude datum daarop getoetst 
dienen te worden. De lange duur tussen planvorming en -uitvoering dient aanmerkelijk 
bekort te worden. 
39 3.62 De produkt- en bedrijfschappen in de agrarische sector worden heroverwogen. Hun Pu-
blieke taken kunnen terugvloeien naar het openbaar bestuur. Indien het Landbouwschap 
als bestuursorgaan blijft bestaan, dienen ook de niet-georganiseerde boeren hierin ver-
tegenwoordigd te zijn. Betaling houdt zeggenschap in. 
3.63 Het verdient aanbeveling de financiering van voorlichting door de sector zelf te doen 
dragen. Subsidies die niet van wezenlijk belang zijn voor structuur en continuïteit van 
de sector (zoals starterspremies, beëindigingsregelingen en de (EU-)ooipremie) 
worden stopgezet. 
Veehouderii en welziin van dieren 
3.64 De melkquotering is ook in de komende kabinetsperiode onmisbaar om de produktie op 
een effectieve wijze te beheersen. Teneinde de prijsondersteuning te verminderen kan 
deze worden verlaagd onder gelijktijdige introductie van een (bij voorkeur per hectare 
gestaffelde) toeslag, teneinde de grondgebondenheid van de produktie zoveel mogelijk te 
bevorderen. 
3.65 Het verdient aanbeveling in de melkveehouderij een structuurbeleid te gaan voeren via 
afroming van quotumtransacties teneinde zodoende ruimte te verschaffen aan nieuw-
komers en aan knelgevallen tegemoet te komen. 
3.66 Voor de intensieve veehouderij dienen, met inachtneming van een overgangsperiode en 
bij voorkeur in EU-verband, normen voor huisvesting te worden afgesproken die recht 
doen aan de eigen aard en aan de natuurlijke behoeften van het dier. Als gevolg hiervan 
zullen (medische) ingrepen als onthoornen en couperen minder noodzakelijk worden. 
3.67 Het verbod op de legbatterij dient in de komende kabinetsperiode zijn beslag te krijgen. 
3.68 Bij de peisdierhouderij wordt een sterfhuisconstructie toegepast. De huisvestingseisen 
in deze sector dienen aanmerkelijk te worden aangescherpt. 
3.69 Het l&R-systeem (oorflappen) bij runderen dient uiterlijk in 1996 vervangen te 
worden door een diervriendelijker systeem. 
3.70 Het zodanig fokken van dieren dat een natuurlijke geboorte vrijwel niet mogelijk is 
moet worden verboden. 
3.71 Het transport van levende dieren dient aan strenge welzijnseisen te voldoen. De afstand 
van deze transporten moet door een EU-regeling worden beperkt tot maximaal 800 km. 
3.72 Er dient een uit een heffing op verhandelde dieren bekostigd fonds te komen, waaruit 
veehouders een vergoeding ontvangen voor 'wrakke' en zieke dieren die zonder bijzonde-
re voorzieningen niet op verantwoorde wijze van het bedrijf kunnen worden afgevoerd. 
3.73 Het gebruik van dieren voor sport en spel wordt systematisch tegengegaan en wordt of 
blijft verboden wanneer er kennelijke risico's voor het welzijn van de dieren bestaat. 
De controle op dergelijke verboden wordt verscherpt. 
3.74 Nederland dient een actief beleid te voeren tegen dierenmishandeling in andere landen, 
zoals stierengevechten en berendansen. 
40 Akkerbouw en tuinbouw 
3.75 De milieuproblemen in de akkerbouw en de tuinbouw worden bestreden via een ver-
snelde en verscherpte uitvoering van het Meerjarenplan Gewasbescherming. De milieu 
criteria voor grond- en oppervlaktewater dienen nadrukkelijk de grondslag voor het 
beleid te vormen. 
3.76 De omschakeling naar niet-chemische gewasbeschermingsmethoden dient aanmerkelijk 
te worden versneld. De activiteiten van de overheid ter begeleiding van dit proces, in de 
vorm van onderzoek en (praktijk)voorlichting, worden geïntensiveerd. Met name biolo -
gische en mechanische methoden verdienen stimulering. De kosten voor de omschake-
ling worden omgeslagen via een bestemmingsheffing op bestrijdingsmiddelen. 
Daarnaast wordt na één of twee jaar een regulerende heffing ingesteld die volgens een 
tijdpad wordt verhoogd. De controle op het gebruik moet worden verscherpt. Hierover 
worden in internationaal verband afspraken gemaakt. 
3.77 Schaalvergroting als belangrijke oplossing van de problemen in de akkerbouw wordt af-
gewezen. Het beleid dient zich dan ook niet in die richting te bewegen. De concurrentie-
kracht van de Nederlandse land- en tuinbouw ligt in gespecialiseerde kwaliteits-
produkten en geavanceerde produktietechnieken. 
3.78 De tuinbouw dient zo veel mogelijk gevrijwaard te blijven van produktiebeperkingen 
en over voldoende areaal te beschikken. De sector dient op redelijke termijn te voldoen 
aan alle randvoorwaarden die vanuit het milieu- en energiebeleid aan de produktie 
gesteld worden (emissies naar lucht en water en energiegebruik). De kosten daarvan 
worden in principe door de sector zelf gedragen. De toepassing van gesloten systemen is 
niet de enige oplossing van de milieuproblemen in deze sector; ook milieuvriendelijke 
teelt in de volle grond moet mogelijk blijven. 
Biotechnoloaie 
3.79 De kaders waarbinnen een integrale toetsing van biotechnologisch onderzoek en toepas-
sing van biotechnologische methoden kan plaatsvinden worden zo spoedig mogelijk vast-
gesteld. Daartoe dient de samenstelling van bestaande commissies te worden verbreed en 
dient wetgeving en uitvoering nader op elkaar te worden afgestemd en gestreefd te 
worden naar integrale regelgeving. 
3.80 Uitgangspunt bij de toelaatbaarheid van onderzoek en toepassing dient te zijn de meest 
stringente vorm van het nee, tenzij'-principe. 
3.81 Bij toepassing van biotechnologie bij dieren ligt de grens daar waar de eigen aard van 
het dier wordt aangetast. Er is reden om enkele toepassingen in ieder geval te verbie-
den, waaronder ernbryotransplantatie, klonen en sexen van embryo's en het gebruik 
van groei- of produktiestimulerende (bio)chemische middelen  (BST, PSI).  De controle 
op dergelijke verboden moet worden verscherpt. 
3.82 Iransgenese bij dieren is overeenkomstig het nee, tenzij-principe slechts aanvaard-
baar teneinde nauwomschreven doelen te bereiken, bijv. de produktie van genees-
middelen. Tevens dient vast te staan dat er geen alternatieve produktiemethoden zijn en 
moet de noodzaak volkomen duidelijk zijn. 
41 3.83 Biotechnologisch onderzoek bij planten en micro-organismen wordt onderworpen aan 
een gedegen analyse van de risico's voor de schepping. 
Bij toepassing van biotechnologische produktiemethoden wordt gewaakt tegen genetische 
verarming. 
3.84 De overheid dient de bestaande biotechnologiesubsidies te beëindigen, indien onvol-
doende duidelijkheid bestaat over de ethische toelaatbaarheid of het maatschappelijk 
nut. Zij zal zich ook in EU-verband sterk moeten maken voor het verdisconteren van 
ethische principes in het biotechnologiebeleid. De betrokkenheid van de overheid bij 
positieve' voorlichting over biotechnologie wordt stopgezet. 
3.85 Het octrooirecht kan niet van toepassing zijn op (langs biotechnologische weg ver-
edelde) levende organismen. 
Visseril 
3.86 Uitgangspunten van het EU-visserijbeleid dienen te zijn: 
- vangstregelingen behoren gelijkelijk door de lidstaten te worden nageleefd; 
- voldoende mogelijkheden voor de Nederlandse vloot om de beschikbare quota op te 
vissen; 
- waarborging van een duurzame exploitatie van de visserij; 
- evenwicht tussen Visserij- en natuurbelangen; 
- geen nationale quota, maar overdraagbare quota per bedrijf of groep bedrijven; 
- een zeedagenregeling in combinatie met een liefst meerjarige quotumregeling; 
- de bepaling van totale toegestane vangsthoeveelheden (TAO's) en vangstquota's moet 
voor meerdere jaren van kracht zijn. 
Verdere uitbreiding van de Unie mag geen wezenlijke inbreuk inhouden op de huidige 
Nederlandse vangstcapaciteit. 
3.87 Verdere sanering van de visserijsector kan slechts plaatsvinden op basis van gedegen 
biologische inzichten. Verplichte sanering, zonder adequate vergoedingen, is niet aan-
vaardbaar. Kleine visserijbedrijven mogen van een saneringsregeling geen onevenredig 
nadeel ondervinden. Mocht verdere sanering van de kottervloot noodzakelijk blijken, 
dan geschiedt dit bij voorkeur via reductie van het aantal pk-(equivalenten) per schip. 
3.88 De bijvangstenregeling wordt herzien. Streven is alle vis te definieren in vis-equiva-
lenten. Bijvangsten komen zo evenzeer in mindering op de quota als hoofdvangsten. 
3.89 De visserij dient de tijd en de ruimte te krijgen de eigen verantwoordelijkheid bij de 
handhaving van de quota gestalte te geven. 
Vissers die niet deelnemen in groepen waarbinnen die eigen verantwoordelijkheid 
daadwerkelijk gestalte heeft gekregen, kunnen extra restricties worden opgelegd om 
vangstoverschrijding te voorkomen. 
3.90 Overdracht van taken aan de visserijsector zal overigens gepaard moeten gaan met een 
financiële tegemoetkoming. Overige ondersteuning van de eigen verantwoordelijkheid 
kan plaatsvinden door de introductie van administratieve handhavingsinstrumenten 
(intrekking visserijlicentie, tijdelijk uitvaarverbod,  etc).  
3.91 Mocht na evalutatie blijken dat de handhaving van de quota onder eigen verantwoorde-
lijkheid van de vissers niet voldoende resultaat oplevert, dan kan via inname van zee- 
42 dagen of een licentiereductieregeling van pk's worden overgegaan tot sanering van de 
overcapaciteit, totdat de capaciteit overeenstemt met de toegestane vangsten. 
3.92 Ingestelde paaigebieden en scholboxen moeten afdoende worden beschermd door daar niet 
langer schepen van meer dan 300 pk te laten vissen. 
3.93 Ter uitwerking van de doelstellingen van de kust- en zeevisserij (duurzame exploitatie 
en evenwicht tussen visserij= en natuurbelangen) worden beheersplannen opgesteld op 
basis van wetenschappelijk gedocumenteerde gegevens. De opstelling van beheers-
plannen door de sector zelf moet worden bevorderd door in ruil daarvoor af te zien van 
vangstverboden. 
3.94 Het beleid is er op gericht een betekenisvolle binnenvisserij (op aal èn schubvis) in 
stand te houden c.q. tot stand te brengen. Voor zover het huidige beleid daarmee strijdt, 
wordt dit herzien. 
3.95 Het visserij-onderwijs zal de eigen plaats binnen het (nautisch) onderwijs dienen te 
behouden, zodat de continuïteit van voldoende goed opgeleid personeel op de visserij-
vloot behouden blijft. 
3.96 Nederland blijft zich sterk maken voor handhaving van het verbod op de walvisvangst 
en voor een algeheel verbod op het gebruik van drijfnetten. 
43 'Kiezen en delen' is niet primair een zaak van financiën, maar veel meer een 
kwestie van mentaliteit. In het politieke bedrijf krijgt het financiële aspect 
helaas nogal eens teveel accent. Politiek wordt dan versmald tot 'het verdelen 
van de centen'. Dat is jammer en doet geen goed aan het beeld dat de burger 
heeft van de politiek. Intussen is het een feit dat al het overheidsbeleid betaald 
moet worden en dat de overheidsmiddelen beperkt zijn. Zeker voor een politiek 
program, waarin het totale overheidsterrein aan bod komt, betekent dit dat het 
financieel -economisch beleid wel degelijk van groot belang is! Dat klemt eens 
te meer wanneer we ons realiseren dat het huishoudboekje van de staat nog 
altijd bepaald niet op orde is. Niet alles kan; het gegeven dat de middelen 
beperkt zijn noodzaakt tot verantwoord kiezen in de besteding van de gemeen-
schapsgelden en tot het rechtvaardig delen van de baten én de lasten. 
Financieringstekort en staatsschuld 
Het financieringstekort van de overheid loopt gelukkig terug. Toch moeten we niet vergeten 
dat, zolang er een tekort is, de staatsschuld in principe nog altijd toeneemt. Dat betekent dat 
een verdere reductie van het jaarlijkse tekort hard nodig is. De staatsschuld, die momenteel 
80% van het Bruto Nationaal Produkt bedraagt, moet - als voorlopige doelstelling - worden 
teruggebracht tot 60% BNP. 
De rente die over de staatsschuld moet worden betaald (zo'n 28 miljard gulden per jaari) 
drukt ieder jaar weer zwaar op de begroting. Nog afgezien van het feit dat op deze wijze de 
lasten worden afgewenteld op volgende generaties, is een belangrijk bezwaar dat andere - nood-
zakelijke - overheidsuitgaven als het ware 'weggedrukt' worden: daarvoor is dan geen of 
onvoldoende financiële ruimte beschikbaar. Zeker voor wat betreft de echte' overheidstaken 
moet dit voorkomen worden, ook wanneer er gewerkt wordt aan het saneren van de schuld. 
Gebeurt dit niet en verzuimt de overheid om oneigenlijke taken af te stoten en zo ruimte te 
creëren voor beleid dat uit het oogpunt van publieke gerechtigheid noodzakelijk is, dan is er 
sprake van onverantwoord kiezen. 
Sanering overheidsfinanciën 
In het algemeen geldt trouwens dat het hard nodig is in de overheidsfinanciën orde op zaken te 
stellen. Het belastingstelsel zal verder vereenvoudigd moeten worden. Daarbij zal met name 
kritisch gekeken moeten worden naar wat we noemen 'het rondpompen van geld': er lopen van 
de overheid naar de burgers en in omgekeerde richting omvangrijke geldstromen (subsidies, 
aftrekposten, belastingen). Vanuit de RPF-opvatting dat het niet vanzelfsprekend moet zijn dat 
alles door de overheid wordt georganiseerd en gefinancierd (en dat dan weer grotendeels uit 
door de burgers opgebrachte belastinggelden), ligt het voor de hand te onderzoeken welke geld-
stromen er 'tegen elkaar weggestreept' kunnen worden. 
Andere maatregelen ter sanering van de overheidsfinanciën zijn: het beperken van het aantal 
en het beheersbaar maken van zgn. open-einde-regelingen, een sterkere nadruk op het profijt-
beginsel bij categorieën overheidsdiensten (bijv. bij het gebruik van de infrastructuur of de 
beveiliging van stadions), afslanking van het overheidsapparaat als gevolg van het afstoten van 
taken, verhoging van de efficiency door verzelfstandiging - bijv. in de vorm van een agent-
schap - van verschillende uitvoerende overheidsdiensten. 
Europa en  EMU  
Overigens leven we ook financieel-economisch niet op een eiland: de internationale verweven- 
44 held van de nationale economieën en geldstelsels brengt de nodige beperkingen voor het over-
heidsbeleid met zich mee. Dat geldt zeker in het verband van de Europese Unie. De RPF hecht 
echter zeer aan het behoud van de Nederlandse soevereiniteit en de nationale zeggenschap, ook 
ten aanzien van monetaire en economische beleidskeuzes. Daarbij hoort het handhaven van 
onze gulden als wettig betaalmiddel! De Europese Monetaire Unie  (EMU),  zoals die thans 
gestalte krijgt, biedt voor deze wensen geen ruimte en wordt dan ook afgewezen. Daar komt nog 
bij dat de nationale economieen tezeer uiteenlopen om de  EMU  voor de hele Europese Unie 
binnen afzienbare tijd van kracht te doen worden, terwijl het evenzeer ongewenst is op het 
punt van de  EMU  een 'Europa met twee snelheden' te doen ontstaan. 
Al met al meent de RPF dat een goede economische afstemming en - zonodig intensieve - samen-
werking tussen de EU-lidstaten vanuit de nationale optiek voldoende zijn en daarom als een 
meer verantwoorde keuze mogen worden beschouwd. 
Economische groei of rentmeester-economie? 
Zowel internationaal als nationaal is het gangbaar om over de financieel-economische ontwik-
keling van een land te spreken in termen van 'economische groei'. Daarmee wordt de indruk 
gewekt dat de welvaart toeneemt. Het is typerend dat men zelfs wanneer de economie zich 
stabiliseert, soms nog spreekt van een nul-groei'! Toch is het mogelijk dat de kwaliteit van 
de leefomgeving afneemt, bijvoorbeeld wanneer economische groei gepaard gaat met aantasting 
van het milieu. Per saldo kan de totale ontwikkeling negatief uitpakken. Daarom moeten we 
behoedzamer en zorgvuldiger zijn in het 'groei-denken' en de stijging van het Bruto Nationaal 
Produkt niet als enige norm hanteren in de beoordeling van de financieel-economische ontwik-
kelingen. Naast de economische dient ook de ecologische ontwikkeling te worden meegewogen als 
randvoorwaarde voor beleid. Het milieu kan gerekend worden tot het 'economisch zwakke' en 
verdient daarom bijzondere bescherming door de overheid. Dat heeft alles te maken met 
'verantwoord kiezen'! Zonder te vervallen in milieuromantiek, behoort de overheid vanuit 
milieu-overwegingen (scheppingsbeheer!) voorwaarden te stellen aan de economische ontwik-
keling. We moeten de weg inslaan naar een 'rentmeester-economie', waarin werkelijk ruimte 
komt voor een verantwoorde, duurzame economische ordening. 
Deze visie op de economische orde, waarin de nadruk niet valt op kwantitatieve groei, maar op 
kwalitatieve ontwikkeling, bepaalt in belangrijke mate de richting en de keuzes van het pro-
gramma van de RPF ten aanzien van het economisch beleid. Nationaal industrie- en technologie-
beleid, internationale handel, de economische samenwerking in EU-verband, het behoort 
allemaal getoetst te worden aan de normen die uit de publieke gerechtigheid voortvloeien voor 
het economische leven. 
Economische orde 
Het huidige Nederlandse economische bestel lijdt aan een aantal zwakten, die in de komende 
kabinetsperiode moeten worden bestreden. Knelpunten die moeten worden aangepakt zijn onder 
meer: de te geringe dynamiek, overregulering en afscherming van markten, hoge arbeids-
kosten, te geringe aandacht voor scholing in het bedrijfsleven, infrastructuur en kwaliteit van 
de produktie. 
Marktwerking en een open economie zijn uitgangspunten, maar sluiten bepaald niet uit dat de 
overheid regulerend kan optreden, wanneer een beleid van 'verantwoord kiezen en recht-
vaardig delen' dreigt te worden doorkruist. De overheid heeft dan de taak op te komen voor wat 
(economisch) zwak is en een eenzijdige economische ontwikkeling te corrigeren. Vanuit een 
christelijk-sociale benadering van de economische orde spreekt de RPF in dit verband van de 
'sociale markt-economie'. 
Bedrijfsleven en industrie 
Het uitgangspunt van de marktwerking brengt mee dat het economisch beleid van de overheid 
45 in relatie tot het bedrijfsleven en de industriesector vooral voorwaardenscheppend van karak-
ter is. Hierdoor kan de eigen verantwoordelijkheid van de ondernemer, maar ook die van bij-
voorbeeld de consument, tot ontplooiing komen Met betrekking tot export, acquisitie van 
buitenlandse investeringen, technologiebeleid en toerisme past het de overheid zich terughou-
dend op te stellen en haar beleid te beperken tot het scheppen van randvoorwaarden. Daartoe 
behoren een kwalitatief goed overheidsapparaat, goede arbeidsverhoudingen, adequate infra-
structuur, voorlichting, verlichting van de administratieve lastendruk en eventueel (mede-) 
financiering van bijv. fundamenteel onderzoek. 
Tegelijkertijd geeft de overheid zich er rekenschap van dat een vrije marktwerking kan leiden 
tot verspilling (grondstoffen, overbodige produkten, te veel energieverbruik, weinig duur-
zame produkten). In die gevallen is het nodig voor het bedrijfsleven en de industrie regels en 
normen te stellen, bijv. met betrekking tot het milieubeleid, arbeids- en sociale wetgeving, 
veiligheid van produktie en produkten, enz. Daarbij hoeft Nederland niet te schromen om in 
voorkomende gevallen vooruit te lopen op bijv. andere EU-Iidstaten. Wel is het van belang de 
eigen verantwoordelijkheid van de ondernemer zo veel mogelijk tot uitdrukking te laten 
komen, om zo, zonder tot overregulering te vervallen, tot een genormeerde economie te komen. 
Voor de extra lasten die het gevolg zijn van deze beleidskeuzes geldt overigens het principe van 
'rechtvaardig delen': overheid en bedrijfsleven, producent en consument zullen ieder hun 
aandeel moeten leveren I 
Steunverlening en subsidiëring 
De voorwaardenscheppende taak van de overheid in het economisch leven betekent dat steun-
verlening aan het bedrijfsleven slechts in uitzonderingsgevallen -  buy,  wanneer er sprake is 
van ernstige sociale gevolgen of ingrijpende consequenties voor de samenleving - geboden kan 
zijn. Ook de steun aan nieuwe ontwikkelingen via subsidies geschiedt met de nodige terug-
houdendheid. Het is bepaald niet overbodig alle huidige subsidies eveneens aan dit uitgangspunt 
te toetsen. 
In het verleden heeft het in het overheidsbeleid ten aanzien van het bedrijfsleven nogal eens 
ontbroken aan consistentie en betrouwbaarheid, elementen die van wezenlijk belang zijn, om-
dat bedrijven moeten kunnen anticiperen en inspelen op komende maatregelen. Het is daarom 
noodzakelijk verbetering aan te brengen in zowel de communicatie als het beleid, waarbij het 
accent moet liggen op versterking van de zwakke punten van sectoren met perspectief. 
Is er sprake van publiek/private samenwerking (bijv. bij infrastructurele werken), dan mag 
dit niet leiden tot een volledig verlies van overheidszeggenschap, tenzij ook de risico's volledig 
aan het bedrijfsleven worden overgedragen. 
Technologiebeleid 
De moderne technologie-ontwikkeling wordt gekenmerkt door een enorme dynamiek. Naast de 
positieve kanten die deze hoogstaande technologische ontwikkeling onmiskenbaar heeft, zijn er 
echter ook schaduwzijden. De dynamiek is namelijk vrijwel onbeheersbaar geworden, terwijl 
nu reeds velen het tempo van de ontwikkelingen niet meer kunnen bijhouden. Uitval uit het 
arbeidsproces is in veel gevallen het gevolg. Daar komt nog bij dat het centrale motief achter 
de technologische ontwikkeling - het materialisme - ertoe bijdraagt dat de nadruk eenzijdig 
ligt op produktie en arbeidsproduktiviteit. De efficiëntienorm - bij een zo klein mogelijke 
'input' een maximum aan nut en winst realiseren - is maatgevend. De keerzijde daarvan is 
echter dat andere belangen (arbeidsomstandigheden, concurrentiepositie ontwikkelingslanden, 
milieubelangen) volledig ondergeschikt worden gemaakt aan het allesoverheersende doel: ver-
hoging van het welvaartspeil. De gevolgen blijven niet uit: problemen rondom de veiligheid en 
de gezondheid van werknemers, uitstoot van minder produktieve arbeidskrachten, de onher-
stelbare schade die werd en wordt toegebracht aan het milieu, de uitputting van de natuurlijke 
hulpbronnen en de nog altijd gapende kloof tussen het rijke westen en de 'derde wereld'. 
46 Deze negatieve aspecten, die van grote invloed zijn op het culturele klimaat van onze moderne 
westerse samenleving, worden evenwel vrij algemeen onderschat. In het technologiebeleid van 
de overheid zou met deze schaduwzijden aanzienlijk meer rekening moeten worden gehouden. 
Een koersverlegging in de richting van een verantwoorde, beheerste technologie-ontwikkeling 
is dringend noodzakelijk. 
Daarnaast dient de overheid, voorzover dat in haar vermogen ligt, een rem moetên zetten op 
het materialisme als centraal motief voor het economisch handelen. Mogelijkheden daartoe 
zijn bijvoorbeeld gelegen in het stellen van strengere regels voor reclame-uitingen en afschaf-
fing van de rente-aftrek van het consumptief krediet. 
Energie 
De uitgangspunten van duurzame ontwikkeling en rentmeester-economie bepalen ons bij de 
noodzaak van een verantwoord - dat is: zorgvuldig en zuinig - energiebeleid. Gezien de ernstige 
gevolgen die ons energieverbruik heeft voor natuur en milieu, is een radicale trendbreuk 
absoluut noodzakelijk. Een werkelijk effectief energiebesparingsbeleid, dat zowel door de 
overheid als door burgers en bedrijven uit overtuiging wordt gedragen en uitgevoerd, is 
daartoe een eerste vereiste. In de vormgeving van het energiebeleid dient het doel - een ver-
bruik in overeenstemming met het concept van duurzame ontwikkeling - beter tot uitdrukking 
te worden gebracht. 
Waar het gaat om de energiebronnen kunnen economische argumenten gemakkelijk conflic-
teren met ecologische overwegingen. Dan komt het aan op 'verantwoord kiezen'! Dat betekent 
dat in het algemeen de milieu-aspecten zwaarder zullen wegen en dus voorrang moeten 
krijgen. In het verlengde hiervan zal er dus meer accent moeten worden gelegd op (Onderzoek 
naar) duurzame energiebronnen als wind, zon en water, en - met name vanwege de afval-
problematiek en de ernstige risico's voor mens en milieu - afbouw van kernenergie. 
Financieel-economische hoofdlijn RPF-program 
Prominent uitgangspunt in het RPF-program is de reductie van het financieringstekort met 
een half procent-punt per jaar; dit komt neer op een bedrag van 7,3 miljard voor de totale 
kabinetsperiode. Voorts wordt voor in totaal 8,4 miljard aan intensiveringen voorgesteld. Als 
belangrijke prioriteiten kunnen daarvan genoemd worden: natuur en milieu (0,5 miljard 
extra), veiligheidsbeleid (0,3 miljard), infrastructuur voor openbaar vervoer en vaarwegen 
(2 miljard), verhoging van het budget ontwikkelingssamenwerking van 1,5% van het 
nationaal inkomen naar 2%, 'opschoning' van de begroting voor ontwikkelingssamenwerking 
en - buiten deze begroting om! - extra hulp aan Oost-Europa (samen 4 miljard). 
De RPF zoekt de financiële ruimte voor haar voorstellen voor een belangrijk deel in een forse 
beperking van de overdrachtsuitgaven, zowel in de vorm van besparingen op de sociale voor-
zieningen als gevolg van werkgelegenheidsbeleid en een andere inrichting van het stelsel van 
sociale zekerheid (samen 3,5 miljard), als door bezuinigingen op allerlei subsidies, o.a. in de 
sfeer van de volkshuisvesting en emancipatie (in totaal ruim 3 miljard). Verder leveren 
fraudebestrijding, loonmatiging in de collectieve sector, de stelselherziening in de gezondheids-
zorg en efficiencyverbetering in het overheidsapparaat de nodige besparingen op. In totaal 
behelst het RPF-program voor ruim 16 miljard aan ombuigingen. 
In het oog springend is verder de voorgestelde ecologisering van het belastingstelsel: arbeid 
wordt goedkoper door verlaging van de belastingdruk op met name de laagste inkomens, milieu-
vervuiling wordt duurder. Milieu- en energieheffingen en zwaardere belasting van automobili-
teit (samen 7,7 miljard), maar ook accijnsverhogingen, beperking van de hypotheekrente-
aftrek en afschaffing van de renteaftrek van consumptief krediet, maken verlaging van de 
loon- en inkomstenbelasting met eveneens 7,7 miljard gulden mogelijk. Daarnaast is er dan 
ruimte voor onder meer verlaging van de overdrachtsbelasting en afschaffing van de kapitaals-
belasting. 
47 Voor wat betreft de koopkrachtontwikkeling mag duidelijk zijn dat de radicale keuzes die de 
RPF maakt ten gunste van met name het milieu en de ontwikkelingshulp niet zonder koop-
krachtverlies kunnen worden gerealiseerd. Dat betekent globaal dat de gemiddelde levens-
standaard in ons land aan het eind van de komende vier jaar kan komen te liggen op het niveau 
van het einde van de tachtiger jaren. Overigens zal de pijn wel naar draagkracht moeten 
worden verdeeld: de zwaarste lasten behoren op de sterkste schouders terecht te komen en aan 
de laagste inkomens moet reparatie van hun koopkracht worden geboden. Het RPF-program zet 
daarvoor één miljard gulden opzij, met name ten behoeve van evidente knelsituaties. 
Vanuit deze visie op een verantwoord en rechtvaardig financieel-economisch beleid kiest de 
RPF voor de volgende aktiepunten: 
Financieel-economisch kader 
4.1 Het financieringstekort wordt met 0,5%-punt per jaar teruggebracht. Voor de langere 
termijn wordt het financieringstekort bepaald door het structurele spaaroverschot in 
de particuliere sector en de stand van de lopende rekening. 
4.2 Voor de hoogte van de collectieve lastendruk kan een norm van zo'n 51,3% NNI als 
leidraad voor het overheidsbeleid dienen, maar deze is geen absolute grens. Omstandig-
heden kunnen een zekere overschrijding noodzakelijk maken. 
4.3 De definitie van collectieve lastendruk is aan herziening toe. Uitgangspunt daarbij is 
dat vermijdbare lasten en belastingen of heffingen met een bestemmingskarakter 
buiten de norm blijven. Bovenwettelijke aanvullingen in de sociale zekerheid vallen 
eveneens buiten de norm. 
4.4 De uitruil van belastingen en subsidies en aftrekposten verdient verdere voortgang. 
Door verdere stappen te zetten op deze weg ontstaat op termijn ruimte voor verlaging 
van de belastingtarieven. 
4.5 Open-einde regelingen worden beter beheersbaar gemaakt, door budgetfinanciering 
waar mogelijk en het (sterker) betrekken van de lagere overheden bij de financiële 
risico's van regelingen als de Individuele Huursubsidie en de Algemene Bijstandswet. 
4.6 De overheidsinvesteringen moeten, onder handhaving van het uitgangspunt van een 
gezonde staat van de overheidsfinanciën, op peil worden gehouden. Investeringen mogen 
niet eenzijdig in de Randstad plaatsvinden; er moet meer aandacht zijn voor de gerecht-
vaardigde wensen van zwakkere regio's. 
Monetair beleid en betalingsverkeer 
4.7 De doelstellingen van de  EMU  voor zover betrekking hebbend op een lage inflatie en 
gezonde overheidsfinancien, zijn op zichzelf genomen nastrevenswaardig, maar dan op 
basis van vrijwilligheid. De mogelijkheid van uittreding uit de  EMU  moet reëel zijn. 
Nederland streeft met kracht naar een substiantiele vergroting van de nationale 
beleidsvrijheid in de  EMU.  
4.8 Als alternatief voor de  EMU  dient te worden gestreefd naar een hechtere samenwerking 
tussen de munten van het bestaande  EMS.  
48 4.9 De gulden dient als betaalmiddel behouden te blijven. Bij onverhoopte invoering van een 
Europese munt, blijft het uitgifterecht onder zekere voorwaarden bij de lidstaten en 
blijven de nationale beeldenaar en randschrift behouden. 
4.10 Stabiele prijzen en een lage rentestand vormen de uitgangspunten van het monetair 
beleid. Nederland streeft er naar deze uitgangspunten zo sterk mogelijk in de  EMU  naar 
voren te laten treden. 
4.11 Er moet worden getoetst of en in hoeverre verdere concentratie in de financiële wereld 
(verzekeraars, banken) onaanvaardbare gevolgen heeft, met name het ontstaan van 
monopolistische kartels. 
4.12 De kostentoerekening van het betalingsverkeer door de banken mag de toegankelijkheid 
voor iedereen niet in de weg staan. 
Belastingen  
4.13 Er is behoefte aan daadwerkelijke hervormingen van ons belastingstelsel met als doel-
stellingen vereenvoudiging, ecologisering en verlaging van de lastendruk op arbeid. Het 
draagkrachtbeginsel per huishouding blijft leidraad. Het is ongewenst toe te werken 
naar verdere denivellering. 
4.14 Actiepunten voor de komende jaren zijn: 
- de voltooiing van de brutering; 
- opheffing van de gedeeltelijke aftrekbaarheid van gemengde kosten; 
- meer parallellie tussen aftrekposten en belastingvrije vergoedingen; 
- samenvoeging van de rente- en dividendvrijstelling op 2000 gulden per persoon - 
- verlaging van de overdrachtsbelasting; 
- beperking van aftrekposten; 
- invoering van een vorm van het splitsingsstelsel; 
- het wegnemen van de bevoordeling van samenwonenden ten opzichte van gehuwden in 
de vermogensbelasting; 
- verlaging van het tarief van het huurwaardeforfait; 
- invoering van een fiscale faciliteit voor gehuwden. 
4.15 De giftenaftrek blijft gehandhaafd. 
4.16 De mogelijkheid van overdracht van de belastingvrije voet voor gehuwden dient te 
worden gehandhaafd. 
4.17 De kwestie van de samenlevingsvormen binnen het belastingstelsel moet worden gehar-
moniseerd en in een lijn gebracht met de situatie in de sociale zekerheid en andere 
regelingen. Uitgangspunt is de draagkracht per huishouden. 
4.18 In het kader van de gewenste herziening van de uitgangspunten van het belastingstelsel 
en in het bijzonder met het oog op de ecologisering daarvan worden de volgende maat- 
regelen genomen: 
- verhoging van bestaande energieheffingen en milieubelastingen en waar nodig invoe- 
ring van nieuwe heffingen; 
- zwaardere belasting van mobiliteit; 
- introductie van een pleziervaartuigenbelasting voor motorvaartuigen; 
40 - invoering van een luxe-accijns; 
- verhoging van de accijnzen op alcoholhoudende dranken en tabak; 
- heffingen op (schaarse) mineralen; 
- heroverweging van de huidige verdeling van goederen en diensten over het hoge en 
het lage BTW-tarief. 
Industrie en bedrijfssector 
4.19 Speerpunt van het economisch beleid is voorwaardenscheppend beleid in de meest brede 
zin van het woord: verantwoorde vestigingsmogelijkheden voor het bedrijfsleven en een 
kwalitatief goede fysieke en kennisinfrastructuur. Bij de besluitvorming over publieke 
investeringen wordt het werkgelegenheidsmotief meegewogen. 
4.20 Het bezit van aandelen door de staat beperkt zich tot bedrijven waar een sterke over-
heidsinvloed noodzakelijk is. 
4.21 Met betrekking tot het voeren van een industriepolitiek met behulp van financiële 
instrumenten (premies, ontwikkelingsfondsen e.d.) wordt uiterste terughoudendheid 
betracht. 
4.22 De overheid verleent geen algemene investeringssteun aan het bedrijfsleven. Specifieke 
investeringssteun verdient uiterst selectieve toepassing. De investeringsaftrek wordt 
op termijn afgeschaft, evenals de kapitaalsbelasting. Onderzocht wordt of de doeleinden 
van de investeringssteun ook op andere wijze bereikt kan worden, bijv. door intro-
ductie van een financieringsfaciliteit. 
4.23 De IPR wordt volledig overgedragen aan de provincies, dan wel regio's. Het ISP en 
andere regioprogrammas worden afgeschaft, omdat de verschillen tussen de landsdelen 
dergelijke steunprogramma's niet meer rechtvaardigen. 
4.24 Instandhouding van een eigen Nederlandse defensie-industrie is geen doel in zichzelf. In 
principe zal de defensie-industrie zich zelf op de (internationale) markt dienen waar 
te maken. 
4.25 Het mededingingsbeleid, waaronder de kartelwetgeving, moet - zo mogelijk in EU-
verband - worden verscherpt. Alle kartelafspraken behoren openbaar te zijn. 
4.26 De mogelijkheden om bedrijven te verplichten tot het instellen van bedrijfs-ethische 
commissies dienen te worden onderzocht. 
Europese Unie 
4.27 Het streven naar economische harmonisatie in EU-verband, bijv. door het afbreken van 
handelsbelemmeringen, de wederzijdse erkenning van voorschriften, mag het voeren 
van verdergaand nationaal beleid niet in de weg staan. 
4.28 Bezien moet worden of inmiddels ingevoerde harmonisatierichtlijnen, waaronder bijv. 
die betreffende de Openbare aanbesteding van overheidsopdrachten, te handhaven zijn en 
of alle richtlijnen die ten behoeve van de Interne Markt zijn overeengekomen noodzake-
lijk zijn. 
50 4.29 Om ongewenst fiscaal grensverkeer' tegen te gaan moet worden gestreefd naar het ver-
kleinen van bestaande verschillen in de belastingstelsels van Nederland, België en Duits-
land. In het bijzonder wordt gedacht aan de vermogensbelasting en de rentevrijstelling 
in de inkomstenbelasting. 
4.30 In EU-verband wordt getracht de overheidsondersteuning van de nationale industrieën 
te harmoniseren, ter voorkoming van onevenwichtige concurrentieverhoudingen tussen 
de lidstaten. Uitgangspunt hierbij is beëindiging van steunverlening, zoals in de staal-
industrie en de scheepsbouw. De 'fiscale subsidies' worden in de harmonisatie betrok-
ken. 
Internationale handel 
4.31 In de buitenlandse handelsrelaties, met name bij bilaterale handelsverdragen, speelt de 
handhaving van de mensenrechten - uitsluiting van kinderarbeid inbegrepen - een rol 
van gewicht. De rapportage in het kader van de Wet melding Buitenlandse Boycot-
maatregelen wordt voortgezet. 
4.32 Niet geheel kostendekkende exportfinanciering beperkt zich tot landen met wie de 
exportrelatie niet slechts een commercieel belang dient, zoals de Derde Wereld en Oost-
Europa. De exportfinancieringsfaciliteit wordt hierop aangepast. 
4.33 Waar het gaat om levering van militair materieel aan het buitenland zijn zowel natio-
naal als in EU-verband de mensenrechtensituatie,  'good government'  en stabiliteit ijk-
punten bij de vergunningverlening. 
Midden- en Kleinbedrijf 
4.34 De overheid geeft zich in bijzondere mate rekenschap van de effecten van het beleid op 
het MKB. Naast gunstige effecten die mogen worden verwacht van deregulering en lagere 
lastendruk, kunnen kredietfaciliteiten worden verbeterd en kan de armslag van partici-
patiemaatschappijen worden verruimd. 
4.35 De mogelijkheid tot openstelling op zondag in de Winkelsluitingswet moet verdwijnen. 
Er is aanleiding om ook andersoortige bedrijven, zoals verhuurbedrijven en benzine-
pompen in de bebouwde kom onder het winkelsluitingsregime te brengen. 
4.36 In het belang van het winkelpersoneel en de kleine zelfstandigen dient het sluitings-
tijdstip van winkels opnieuw op 18.00 uur te worden gesteld. 
4.37 In het kader van de vermindering van de administratieve lastendruk is een drastische 
versoepeling van de vestigingsvoorwaarden aan de orde. Ook wordt gedacht aan het af-
schaffen van het middenstandsdiploma. 
4.38 De mogelijkheden om kapitaalsvorming in de onderneming, met name bij bedrijfs-
opvolging en dergelijke, te vergemakkelijken, worden onderzoch1 
Technologiebeleid 
4.39 Financiering van technologieprojecten vindt slechts plaats voorzover deze speciale, 
nauwkeurig omschreven doeleinden dienen en een aantoonbare maatschappelijke meer- 
51 waarde hebben, bijv. het oplossen van knelpunten in de milieu- of vervoerstechnologie. 
De bijdragen aan Jessi en HDTV worden beëindigd, evenals de technologieprogramma's 
informatie-, materiaal- en bio-technologie, het telematica-gidsproject en de ruimte-
vaartprogramma's. 
4.40 Onderzoek en ontwikkeling van met name de biotechnologie dienen te worden ingekaderd 
in een ethisch toetsingsmodel. De overheid draagt er zorg voor dat de ethische kaders 
worden aangegeven waarbinnen onderzoek naar en toepassing van biotechnologie zich 
dienen te bewegen. 
4.41 De overheid bevordert de integratie van industrieel en universitair-wetenschappelijk 
onderzoek, waardoor de uitwisseling van kennis wordt vergemakkelijkt. In de financie-
ring van instituten wordt hierop een zwaarder accent gelegd. Daarnaast moet ruimte 
blijven voor fundamenteel wetenschappelijk onderzoek. 
4.42 De overheid bevordert de toepassing van de best  technical means'  op milieu- en energie-
gebied, door naast bestaande fiscale afschrijvingsfaciliteiten een heffingensysteem te 
introduceren dat gericht is op naar verhouding vuile of energieverspillende bedrijven. 
Produktie en consumptie 
4.43 Bedrijven behoren ten volle aansprakelijk te zijn voor de milieugevolgen van de op de 
markt gebrachte produkten. Gelet op de onzekere continuïteit van bedrijven geldt een 
verplichte milieu-aansprakelijkheidsverzekering. De toetsing van produkten kan dan 
buiten de overheid om geschieden. 
4.44 Ter bevordering van het milieubewustzijn van de consument kan de ecofactor' goede 
diensten bewijzen, vooral in voorlichtende zin. De ecofactor geeft aan welke prijs de 
consument voor een bepaald produkt of dienst zou moeten betalen, wanneer alle werke-
lijke kosten van het produkt (schade en kosten die nu worden afgewenteld op het milieu, 
de Derde Wereld, of komende generaties) in de prijs tot uitdrukking zouden komen. 
4.45 Teneinde de introductie van milieuvriendelijker produkten te bevorderen kan de prijs 
daarvan via - afgedwongen - kruissubsidies (het duurder maken van de 'vuile' goedkope 
alternatieven, zodat de dure 'schone' produkten goedkoper kunnen worden) gelijk wor-
den getrokken. 
4.46 Het consumentisme moet worden afgeremd. Te denken valt aan strengere regels op het 
punt van de reclame-uitingen, afschaffing van de rente-aftrek consumptief krediet en 
een bijzondere verbruiksbelasting op energieverslindende en luxe goederen. De regels 
inzake de kredietverstrekking in de consumptieve sfeer moeten worden aangescherpt. 
4.47 De bevordering van het toerisme is geen overheidstaak. Bestaande bemoeienissen op dit 
terrein worden dan ook beëindigd, waaronder de financiering van het Nederlands 
Bureau voor Toerisme. 
Enrg! 
4.48 In 2010 dient het verbruik van fossiele brandstoffen te zijn gedaald met 60% ten 
opzichte het niveau van 1985. Onderdeel van een daartoe op te stellen stappenplan 
vormt maximalisering van het aandeel van energieopwekking uit duurzame energie- 
52 bronnen, zoals wind, zon, water en biomassa. 
4.49 Als onderdeel van het energiebesparingsbeleid wordt een energieheffing ingevoerd, zo 
mogelijk in EU- of nog wijder verband, maar in ieder geval in samenwerking met 
zoveel mogelijk landen. Zonodig neemt Nederland eenzijdig stappen. De energieheffing 
wordt stapsgewijs ingevoerd, waarbij gelet wordt op nadelige inkomens- en econo-
mische effecten. In dit verband wordt gedacht aan de invoering van een heffingvrij 
verbruik. Energie-intensieve bedrijfstakken worden in beginsel niet van de heffing 
uitgezonderd. 
4.50 Er wordt meer geld uitgetrokken voor de financiering van onderzoek in en markt-
introductie van duurzame energiebronnen. Daartoe wordt een opcent geheven op de 
energieprijs. Dalingen in de energieprijs worden niet automatisch doorberekend, maar 
worden tevens voor dit doel bestemd. De toepassing van duurzame energiebronnen zoals 
zonneboilers en windenergie moet worden vergemakkelijkt door het huidige stimule-
ringsinstrumentarium verder te intensiveren. Voor windenergie wordt een hogere 
terugleververgoeding berekend. 
4.51 De isolatienormen voor nieuwbouw en stadsvernieuwing moeten worden verscherpt. 
Ook kan worden gedacht aan verplichte installatie van zonneboilers in nieuwbouw. In 
dit kader worden de gemeenten verplicht een energieparagraaf in het bestemmingsplan 
op te nemen. 
4.52 De elektriciteitsvoorziening via energieopwekking in kolencentrales wordt geleidelijk 
beeindigd. Kolenvergassing vormt in de overgangsperiode naar een meer duurzaam 
beleid een acceptabel alternatief. Kleinschalige energie-opwekking, waarbij afval-
warmte kan worden benut voor verwarmingsdoeleinden, wordt gestimuleerd. 
4.53 De bouw van nieuwe kerncentrales wordt niet voorgestaan, evenmin als de vervanging 
van de huidige kerncentrales. Borssele en Dodewaard kunnen in bedrijf blijven, mits 
zij aan de hoogste veiligheidseisen blijven voldoen. De import van uit kernenergie op-
gewekte stroom wordt stapsgewijs beëindigd. Onderzoek naar de mogelijkheden van 
inherent-veilige kerncentrales blijft mogelijk, evenals onderzoek naar energie-opwek-
king door middel van kernfusie. 
4.54 Opslag van radio-actief afval in zoutkoepels wordt, gezien de risicofactoren afgewezen. 
Bij de opslag van kernafval wordt onverkort vastgehouden aan het  IBC-criterium 
(isoleren, beheersen, controleren). 
4.55 Aardgaswinning op de minder rendabele kleine velden' in Nederland mag niet door de 
EU-Iiberalisering van de energiemarkten in gevaar worden gebracht. 
53 •] 4''i iiiii &'i u :1 1 * 
De zin van het menselijk bestaan is gelegen in de dienst aan zijn Schepper en 
Koning. Ieder mens is geroepen de talenten die hem gegeven zijn te ontplooien: 
in dienst van het Koninkrijk van God, ten dienste van de naaste. Het is vanuit 
dit perspectief dat we kunnen spreken over de 'kwaliteit van het bestaan'. Die 
wordt in belangrijke mate bepaald door de wijze waarop de burgers hun leven 
inrichten: de menselijke verhoudingen waarin zij leven, het werk dal zij 
doen, de opleiding die zij volgen en andere ontplooiingsmogelijkheden waarvan 
zij gebruik maken (sport, ontspanning, cultuur). Al deze keuzes zijn vooral 
persoonlijke keuzes, waarmee de overheid geen directe bemoeienis heeft: het 
'verantwoord kiezen' is hier een zaak van persoonlijke verantwoordelijkheid. 
Toch is er alle aanleiding om te spreken van een belangrijke taak van de over-
heid met betrekking tot de kwaliteit van het bestaan. Er zijn namelijk nogal 
wat beperkingen aan de 'keuzevrijheid' van de burgers. Die beperkingen heb-
ben te maken met de situatie waarin zij verkeren (hun achtergronden, eigen-
schappen en capaciteiten), maar ook met factoren waarop zij geen invloed 
hebben: macro-economische omstandigheden als de werkgelegenheid en de ont-
wikkeling van de nationale economie, de beschikbaarheid en bereikbaarheid 
van Onderwijs- en opleidingsfaciliteiten, het aantal culturele voorzieningen 
en de spreiding ervan,  etc.  Een en ander leidt tot - soms grote - verschillen in 
mogelijkheden tot ontplooiing. Zonder enige overheidsbemoeienis zouden deze 
verschillen gemakkelijk kunnen uitgroeien tot uit sociaal oogpunt onaanvaard-
bare tegenstellingen tussen bevolkingsgroepen. In een sociale rechtsstaat rust 
op de overheid de taak om door middel van een voorwaardenscheppend beleid 
ordenend op te treden en daarbij vanuit het oogpunt van de publieke gerechtig-
heid in het bijzonder op te komen voor de zwakkeren. 
Taak van de overheid 
Het voorgaande betekent niet dat de overheid 'dus het voortouw zou moeten nemen in de 
organisatie en de verdeling van werk, onderwijs en opleiding en culturele vorming, om zo bij 
te dragen aan de kwaliteit van het bestaan van iedere burger. Het is juist deze gedachte geweest 
die heeft geleid tot de overbelaste verzorgingsstaat, waarin iedereen hoge verwachtingen 
koestert van de overheid en eerst en vooral van haar de garantie van een aangenaam leven 
verwacht. In een christelijk-sociale benadering komt het erop aan de overheidsbemoeienis tot 
de juiste proporties terug te brengen. In algemene zin aangeduid betekent dit dat zij de voor-
waarden moet scheppen waardoor de burgers zélf de mogelijkheid krijgen zich te ontplooien. 
Concreet: het bevorderen van de werkgelegenheid, het zorgen voor een adequaat stelsel van 
sociale voorzieningen voor hen die daarop werkelijk aangewezen zijn, het instandhouden van 
een goed onderwijsstelsel en het bieden van ruimte voor het culturele leven in brede zin. 
Waar het gaat om werk en inkomen, sociale zekerheid en werkgelegenheid, is de eigen verant-
woordelijkheid als uitgangspunt van grote waarde: mensen en bedrijven zijn in beginsel vrij 
om zelf te kiezen welk werk zij willen doen, wat zij willen maken, wat de inhoud is van de 
(arbeids)overeenkomsten die zij met elkaar willen sluiten. Zoals in het vorige hoofdstuk al 
werd aangegeven, heeft de geschiedenis echter geleerd dat deze keuzevrijheid, de vrije 
markt', kan ontsporen. Zwakke groepen worden daarvan de dupe. Door de eeuwen heen (en in 
veel ontwikkelingslanden tot op de dag van vandaag!) is er sprake geweest van uitbuiting van 
arbeiders en zelfs kinderen. In onze tijd hebben we vooral te maken met een uitbuiting van het 
milieu, alsmede - wereldwijd gezien - volkomen scheefgetrokken welvaartsverhoudingen. 
54 De RPF wil de lessen uit het verleden ter harte nemen. Zij gaat daarom uit van een 'begeleide 
economie' waarin aan de overheid de verantwoordelijkheid wordt toegekend om de krachten 
van de Vrije markt in goede banen te leiden. Daarmee staat de RPF in een traditie van 
christelijk-sociale politiek, die in diepere zin een voluit bijbelse traditie is. De koning van 
Israël had de bijzondere taak recht en gerechtigheid te betrachten en daarin een schild te zijn 
voor de zwakken. De Mozaische wetten strekten er onder meer toe uitbuiting van arbeiders en 
vreemdelingen (en de aarde!) te voorkomen. Bijzondere maatregelen werden uitgevaardigd om 
armoede en blijvend verlies van inkomsten te voorkomen. We kunnen daarbij denken aan het 
sabbatsjaar en het jubeljaar. Overigens gaat de bijbel zeker niet voorbij aan de eigen verant-
woordelijkheid van ieder mens, ook op deze terreinen. 
Deze bijbelse lijnen hebben voor alle tijden en plaatsen normatieve betekenis. Voor de RPF is 
daarom een belangrijk uitgangspunt voor het overheidshandelen dat de zwakkeren tot hun 
recht kunnen komen. Daarbij mag, ja moet worden geappèlleerd aan de eigen verantwoordelijk-
heid. Dat leidt tot scherpe keuzen ten aanzien van bijv. milieu en ontwikkelingssamenwerking, 
maar niet minder ook op het gebied van werkgelegenheid, inkomensbeleid en sociale wetgeving. 
Inkomens en loonvorming 
Na de Tweede Wereldoorlog is de wereld getuige geweest van een enorme welvaartsgroei in de 
westerse landen. Nederland heeft hierin volop meegedeeld: het inkomen per huishouden bevindt 
zich op een relatief hoog niveau, niet in de laatste plaats door het sterk toegenomen aantal twee-
verdieners-huishoudens. Hoe dankbaar we op zichzelf genomen mogen zijn met deze ontwikke-
ling, dat mag ons niet de ogen doen sluiten voor de ernstige schaduwzijden ervan. De enorme 
materiële welvaartsgroei is voor een belangrijk deel ten koste gegaan van het milieu. Er heeft 
een denken postgevat waarin het geluk slechts te vinden is in 'meer, meer en nog eens meer'. 
Wanneer iedereen in de wereld eenzelfde levensstijl zou hebben als wij in het westen, zouden 
de natuurlijke hulpbronnen van de aarde zeer snel uitgeput zijn. 
Dit brengt de RPF tot de stelling dal koopkrachtbehoud - en zeker koopkrachtverbetering - de 
komende jaren mogelijk noch verantwoord is. Willen we werkelijk inhoud geven aan het 'ver-
antwoord kiezen en rechtvaardig delen', dan zullen de noodzakelijke zorg voor de nabije én de 
verre naaste en een verantwoord milieubeleid zonder enige twijfel leiden tot koopkrachtachter-
uitgang. Voorzover dat binnen de mogelijkheden van de overheid ligt dienen daarbij de reële 
gezinsinkomens over de hele linie naar draagkracht te worden teruggebracht. De RPF dringt 
aan op matiging van de loonontwikkeling, waarbij vrijkomende loonruimte wordt gebruikt 
voor goede doelen (milieu, werkgelegenheid). De overheid streeft naar overeenstemming ter-
zake in het periodieke overleg met de sociale partners. De overheidsinvloed bij de loonvorming 
en het overige arbeidsvoorwaardenoverleg is overigens beperkt, gezien de eigen verantwoorde-
lijkheid van partijen. Weigering van het algemeen verbindend verklaren van een cao kan even-
wel als drukmiddel op partijen fungeren. Ook een solidariteitspremie (afroming) of een loon-
maatregel - in samenhang met een prijsmaatregel - is niet bij voorbaat onbespreekbaar. 
Binnen Nederland vormt een evenwichtige inkomensverdeling het uitgangspunt. Zo wordt voor-
komen dat er een tweedeling ontstaat tussen rijke succesvolle groepen en (kans)armen. In het 
algemeen wordt verdere denivellering, bijv. via verlaging van het toptarief in de belastingen, 
afgewezen; wel kan bij wijze van arbeidsprikkel een beperkte vergroting van de afstand 
tussen het minimum- en het modale inkomen ±invoI zijn. De overheidsverantwoordelijkheid 
strekt zich met name uit tot het waarborgen van het sociaal minimuminkomen op een zodanig 
niveau dat een huishouden kan worden gevoerd. Dat betreft zowel het minimumloon - de arbei-
der is zijn loon waard! - als de minimumuitkeringen. Koppeling aan de gemiddelde loonontwik-
keling is daarom uitgangspunt. Natuurlijk dient de overheid zich voorts voortdurend reken-
schap te geven van de inkomenseffecten van haar beleid in het bijzonder op het minimum-
niveau. Het verschijnsel van de 'nieuwe armoede' moet ons leiden tot bezinning op de vraag of 
het niveau van het sociaal minimum in alle gevallen toereikend is. Met name dient er oog te 
55 zijn voor mensen die al enige jaren op dat minimumniveau zitten en te kampen krijgen met 
gewone' kosten als gevolg van slijtage van huishoudelijke apparatuur en dergelijke, waardoor 
zij in een negatieve spiraal van schulden dreigen terecht te komen. 
Arbeidsverhoudingen 
Evenals de loonvorming zijn het arbeidsvoorwaardenoverleg en de arbeidsverhoudingen in 
beginsel vrij. Maar ook hier geldt dat dit de overheid er niet van kan weerhouden om waar 
scheefgroei optreedt normen te stellen. In het verleden is op deze wijze de arbeidswetgeving 
tot stand gekomen, ter bescherming van de zwakkere partij: de werknemer. Waar - gezien de 
veranderde verhoudingen - de arbeidswetgeving op onderdelen wellicht versoepeld kan 
worden, is op andere terreinen juist behoefte aan regelgeving. Te denken Valt aan heling van de 
pensioenbreuk en een regeling van gewetensbezwaren in dienstbetrekking. 
Overleg tussen overheid en werkgevers en werknemers kan overigens heel nuttig kan zijn bij 
de verwezenlijking van beleidsdoelstellingen. De overheid opereert immers niet alleen in de 
maatschappelijke verhoudingen. Waar dit overleg echter leidt tot vermenging van publieke en 
private bevoegdheden wordt een grens overschreden. De overheid mag zich ten aanzien van de 
SER of de Stichting van de Arbeid niet opstellen als waren zij alternatieve parlementen. 
Ondernemingen zijn organisaties waarbij de gezamenlijke inbreng van werkgevers in de vorm 
van leiding en kapitaal en werknemers in de vorm van arbeidsinzet moet leiden tot het beoogde 
doel. Met respect voor ieders verantwoordelijkheden is samenwerking in de onderneming dan 
ook het parool. De werkgever honoreert de eigen inbreng van de werknemer, de werknemer 
accepteert de uiteindelijke verantwoordelijkheid van de werkgever. De RPF staat daarom posi-
tief ten opzichte van overlegstructuren in de ondernemingen. Een en ander kan er mede toe 
bijdragen dat arbeidsconflicten niet op de spits worden gedreven. Stakingen betekenen uiteinde-
lijk een verlies voor iedereen en moeten derhalve worden vermeden. 
Werkgelegenheid 
Nederland heeft een periode van groeiende werkgelegenheid achter de rug, maar de nabije 
toekomst is minder rooskleurig. Bij nadere beschouwing blijkt verder dat de reële groei van 
de werkgelegenheid sinds 1970 zeer bescheiden is geweest: krap 400.000 banen. Er zijn wel 
veel moer mensen aan het werk, maar dan in belangrijke mate als gevolg van de opkomst van 
de deeltijdarbeid. De beroepsbevolking als geheel is veel sterker gegroeid, niet in het minst 
als gevolg van het grote aantal herintredende vrouwen. Door de wanverhouding tussen beroeps-
bevolking en werkgelegenheid staat intussen een groot aantal Nederlanders aan de kant. Niet 
alleen als werkloze, maar ook als 'arbeidsongeschikte', die via een oneigenlijk gebruik van de 
WAO uit het arbeidsproces is gestoten, of als VUT-ter. Dit gegeven dwingt de overheid zodanige 
voorwaarden ie scheppen dat de werkgelegenheid zo veel mogelijk toeneemt. Te denken valt aan 
een soepel werkende arbeidsmarkt, scholing en werkervaringsregelingen, en goede en verant-
woorde vestigingsmogelijkheden voor het (internationale) bedrijfsleven. Als uitgangspunt in 
het werkgelegenheidsbeleid zal zij moeten kiezen voor een rechtvaardiger verdeling van be-
taald werk over alle huishoudens. 
Toch doet de vrij marginale groei van de werkgelegenheid in de afgelopen 25 jaar in verhou-
ding tot de groei van de beroepsbevolking vrezen dat deze maatregelen onvoldoende zullen zijn. 
De internationale concurrentieverhoudingen noodzaken ondernemers immers onvoorwaarde-
lijk te kiezen voor een zo efficiënt mogelijke produktiewijze en een zo hoog mogelijke arbeids-
produktiviteit. Risico's bij het aanstellen van personeel worden dan ook vermeden en over-
heidsmaatregelen ter stimulering van arbeidsparticipatie van bijv. gehandicapten en arbeids-
ongeschikten worden als een bedreiging ervaren en - zo mogelijk - ontdoken. Fundamentele 
keuzen zijn dan ook onontkoombaar. Drie zaken springen er daarbij uit. 
Ten eerste dient de overheid in opvattingen en beleid afstand te houden tot een verdere economi-
sering van het maatschappelijk leven. In dit licht wordt het streven naar economische zelf- 
56 standigheid van iedere volwassene (individualisering) als kernpunt van het overheidsbeleid 
afgewezen. Een vrije verdeling van betaalde en onbetaalde taken in een huishouden moet het 
uitgangspunt zijn. Zo kan onder meer worden voorkomen dat onbetaalde arbeid - bijv. zorgende 
arbeid - wordt ondergewaardeerd ten opzichte van betaald werk buitenshuis. 
In de tweede plaats zal, waar de geringe groei van de werkgelegenheid in belangrijke mate te 
wijten is aan de hoge lastendruk op arbeid, deze fors omlaag moeten worden gebracht. In plaats 
daarvan worden belastingen voorgesteld op milieuvervuilende activiteiten en kunnen sociale 
premies deels op een andere financieringsgrondslag worden berekend. 
Als derde punt wordt een duidelijke koppeling tussen werkgelegenheidsbeleid en sociale zeker-
heid voorgesteld. Nederland geeft ca. 140 miljard gulden per jaar uit aan sociale zekerheid. 
Het is niet teveel gevraagd van de uitkeringsgerechtigden die daartoe in staat zijn - met name 
werklozen, bijstandsgerechtigden en een deel van de arbeidsongeschikten - een redelijke tegen-
prestatie te verlangen. Gemeenschapstaken komen daarvoor in aanmerking. Het Jeugdwerk-
garantieplan kan beschouwd worden als een eerste stap in die richting. 
Overigens heeft de dure arbeid geleid tot het verdwijnen van veel functies, zoals van onder-
houdspersoneel, tuinmannen, beheerders, verzorgend personeel,  etc.  Het verdwijnen hiervan 
draagt bij aan verlies van de kwaliteit van de publieke ruimte en van zorgcapaciteit, en tevens 
aan de toename van onveiligheid. In dit verband is een sociale dienstplicht' voor jongeren het 
overwegen meer dan waard. 
Sociale zekerheid 
Het stelsel van sociale zekerheid verkeert in een cruciale fase. Ook hier moeten heldere keuzen 
worden gemaakt. Het zicht op de overheidsverantwoordelijkheid is vertroebeld door  eon  
vermenging van bevoegdheden in de uitvoeringsorganisatie en een publieke afdwinging van in 
feite door de marktpartijen (werkgevers en werknemers) afgesproken regelingen. Er is een 
complex collectief van belangen ontstaan, dat afschuiving van eigen verantwoordelijkheden op 
de gemeenschap mogelijk maakt. Een dergelijke eenzijdige nadruk op de staatsgemeenschap en 
op 'gefiscaliseerde solidariteit' doet schromelijk tekort aan een werkelijk christelijk-sociale 
politiek. 
Bovendien heeft het streven naar 'rechtvaardigheid in alle gevallen' de fraude en het misbruik 
- onrecht dus! - juist in de hand gewerkt: 'het hoogste recht leidt tot het grootste onrecht'. Het 
draagvlak van ons sociale-zekerheidsstelsel wordt hiermee ondergraven. Tezelfdertijd leven 
we nu in een andere tijd dan ten tijde van de opbouw van het stelsel. Er is meer besteedbaar 
inkomen, een hogere opleiding, meer diversiteit. Kortom: we zijn toe aan een fundamentele 
herbezinning op het concept van de verzorgingsstaat, met als belangrijkste element een her -
liking  van de verantwoordelijkheden van alle betrokken partijen. 
De RPF denkt hierbij aan een'basisstelsel' van sociale zekerheid. Daarbij garandeert de 
overheid een collectief gefinancierde basis (bijstand, maar ook sociale verzekeringen) op het 
minimumniveau. 'Rechtvaardig delen' betekent dat dit minimumniveau op een zodanige hoogte 
ligt dat je daarvan rond kunt komen. Waar het nu al tot de eigen verantwoordelijkheid van 65-
plussers en zelfstandigen behoort zich voor het meerdere bij te verzekeren en iedereen zelf 
verantwoordelijk is voor bijvoorbeeld het afsluiten van een wettelijké aansprakelijkheids-
verzekering, is er geen bezwaar om ook op de eigen verantwoordelijkheid van werknemers een 
beroep te doen. Die eigen verantwoordelijkheid houdt ook in dat de verplichting tot verzeke-
ring in sommige gevallen kan vervallen. 
De noodzakelijke versterking van de koppeling tussen sociale zekerheid en arbeidsmarkt-
beleid brengt o.a. mee dat tegenover uitkeringsrechten voor de beroepsbevolking plichten 
staan. Deze plichten kunnen worden opgelegd aan werklozen en in bepaalde gevallen arbeids-
ongeschikten, voorzover verenigbaar met hun eventuele zorgtaak, en hebben niet alleen 
betrekking op bijv. sollicitaties en scholing, maar ook op het verrichten van vrijwilligers-
werk en gemeenschapstaken. 
57 Vereenvoudiging van het stelsel leidt tot samenvoeging van verschillende regelingen en 
vermindering van fraudegevoelige onderdelen en bepalingen. Een doelmatige controle - met 
name ten aanzien van de 'leefvormen' ~  is absolute noodzaak, waarbij overigens de met het oog 
op de fraudebestrijding wel bepleite individualisering om principiële én praktische redenen 
wordt afgewezen: deze weg biedt uit oogpunt van controle geen werkelijke oplossing, maar stelt 
ons tegelijkertijd wel voor andere, diep-ingrijpende problemen. 
In de sociale zekerheid is ontvlechting van verantwoordelijkheden van de overheid enerzijds 
en werkgevers en werknemers anderzijds dringend noodzakelijk, waarbij de sociale partners 
niet kunnen worden belast met het bestuur van publieke regelingen als de WAO en de  MW.  
Emancipatie 
Waar het gaat om ontplooiing van gaven en talenten, spreekt het vanzelf dat vrouwen en 
mannen gelijke rechten en gelijke kansen behoren te hebben. Dat geldt zowel voor het ver-
krijgen van betaald werk en als voor de arbeidsvoorwaarden. Mede als gevolg van het proces 
van emancipatie wordt in de Nederlandse situatie aan dit uitgangspunt alleszins voldaan: 
gelijke kansen en gelijke beloning. Voor een specifiek emancipatiebeleid, gericht op het benut-
ten van kansen, is geen enkele aanleiding. Het is geen taak van de overheid om aan de emanci-
patie van de vrouw gestalte te geven. Dat klemt eens temeer waar de emancipatie in de loop der 
tijd ten onrechte in het kader van een machtsstrijd tussen man en vrouw is geplaatst en is 
versmald tot een eenzijdig streven naar betaalde arbeid buitenshuis. De overheid heeft dit 
proces ondersteund en versterkt door in haar beleid sterke aandrang op vrouwen uit te oefenen 
om zich beschikbaar te stellen voor de arbeidsmarkt. In dit proces schuilt een aanhoudende 
dreiging van een sluipende ondermijning van de keuzevrijheid van een gehuwde vrouw (of 
man) om zich aan de zorgtaak van het gezin te wijden (1990-maatregel', mogelijke afschaf-
fing van de voetoverheveling). 
Vanuit het uitgangspunt dat de overheid zich wat betreft de ontplooiing van de burgers heeft te 
beperken tot het scheppen van voorwaarden, wijst de RPF iedere tendens in de richting van 
drang of dwang ten stelligste af. 
Onderwijs 
Ouders zijn primair verantwoordelijk voor het onderwijs van hun leerplichtige kinderen. 
Omdat de opvoeding thuis en het Onderwijs op school onlosmakelijk met elkaar verbonden zijn, 
is het van het grootste belang dat de levens- en geloofsovertuiging van het gezin en de identiteit 
van de school goed op elkaar aansluiten. 
Vanuit dit uitgangspunt behoort de overheid de grondwettelijke onderwijsvrijheid (van stich-
ting, richting en inrichting) inhoud te blijven geven en de financiële gelijkberechtiging van 
bijzonder en openbaar Onderwijs onverkort te garanderen. Verontrustend is dat de vrijheid 
van onderwijs voortdurend op indirecte wijze bedreigd wordt, namelijk als bij-effect van 
allerlei ontwikkelingen in wet- en regelgeving. Daarbij gaat het niet alleen om ontwikkelingen 
binnen het onderwijs (basisvorming, schaalvergroting, verplichte arbeidsbemiddeling, mede-
zeggenschap), maar ook om zaken die met onderwijs slechts zijdelings te maken hebben. In het 
bijzonder kan worden gedacht aan de ernstige inbreuk die de Algemene Wet Gelijke Behandeling 
maakt op deze grondwettelijk gewaarborgde vrijheid. Maar ook de voortgaande Europese inte-
gratie blijft zonder enige twijfel niet zonder - schadelijke - gevolgen voor het unieke Neder-
landse onderwijsstelsel. 
Meer dan thans het geval is moet - overeenkomstig de Grondwet - het uitgangspunt zijn dat de 
bemoeienis van de overheid met het bijzonder onderwijs beperkt blijft tot het toezicht op de 
deugdelijkheid. De kwaliteit van het gegeven onderwijs, die ten nauwste samenhangt met de 
uitgangspunten, de identiteit van de bijzondere scholen, is enkel en alleen een zaak van het 
bevoegd gezag. Vanwege de onverbreekbare samenhang tussen opvoeding, identiteit en onder-
wijs is het bovendien van groot belang dat onderwijs op levensbeschouwelijke basis in alle 
58 fasen en sectoren van het onderwijs gestalte kan krijgen. 
In het huidige onderwijsbeleid is sprake van een opvallende eenzijdigheid: opleiding en onder-
wijs zijn vooral baan- en marktgericht. Deze versmalling in benadering impliceert echter 
een enorme verschraling van het onderwijs als kanaal voor het overdragen van fundamentele 
normen en waarden en voor het bieden van bijvoorbeeld een goede maatschappelijke vorming. 
Hier ligt een belangrijke taak voor het onderwijs zelf, maar ook de overheid moet in dit 
verband doen wat in haar vermogen ligt om deze eenzijdigheid te voorkomen en tegen te gaan. 
Wat het onderwijsstelsel betreft is het de hoogste tijd dat er werkelijk rust in het onderwijs 
komt. De voortdurende bezuinigings-, herstructurerings- en schaalvergrotingsoperaties in 
nagenoeg alle sectoren van het onderwijs hebben een zware wissel getrokken op de capaciteit 
én de mentaliteit van allen die bij het onderwijs betrokken zijn, met name van onderwijs-
gevenden en bestuurders. Het onderwijsveld heeft er recht op gelegenheid te krijgen zich alle 
doorgevoerde vernieuwingen - die lang niet altijd verbeteringen zijn! - eigen te maken. 
Cultuur en sport 
Kunst en cultuur zijn de vensters van onze beschaving: de verschillende soorten uitingen van 
creativiteit, maar ook de overgeleverde cultuurgoederen (historische gebouwen en monumen-
ten, archieven) bieden zicht op wat er in de samenleving aan opvattingen, overtuigingen,- -
normen en waarden, gevoelens en idealen leeft. Cultuurarbeid verschaft dan ook als het ware 
'kleur aan de nationale identiteit en vormt om die reden een belangrijke indicatie voor de 
sociale, morele en geestelijke stand van zaken in een samenleving. 
Het cultuurbeleid van de overheid is daarom met name gericht op het scheppen van gunstige 
voorwaarden voor het ontplooien van culturele activiteiten, het behoud van culturele voorzie-
ningen en cultuurgoederen en het bevorderen van de toegankelijkheid en de spreiding ervan. 
Wat dit laatste betreft: het deelnemen aan de cultuur' heeft niet alleen betrekking op het 
leveren van een actieve bijdrage via kunstuitingen, maar ook op het kennisnemen van wat er 
zoal op het culturele erf geboden wordt. Overigens is de rol van de overheid hier in die zin 
beperkt, dat ook ten aanzien van het culturele leven de mogelijkheden die 'de markt van vraag 
en aanbod' biedt optimaal moeten worden benut. Het profijtbeginsel verdient in dit verband 
meer toepassing. 
Culturele verscheidenheid vloeit voort uit de aard van cultuur. Dat laat onverlet dat de over-
heid een zelfstandige verantwoordelijkheid heeft ten aanzien van het bepalen van zekere gren-
zen. Niet alles is toelaatbaar in een beschaafde samenleving. Dat geldt ook ten aanzien van wat 
onder de noemer van de 'culturele pluriformiteit' wordt geproduceerd of gepresenteerd. Kunst-
uitingen - in welke vorm dan ook - die op enigerlei wijze in strijd zijn met fundamentele 
normen of met de grondslagen van onze rechtsorde, behoren door de overheid te worden tegen-
gegaan en zo mogelijk verboden. We kunnen denken aan kunstuitingen die een godslasterlijke of 
voor groepen personen kwetsend karakter hebben of waarin de grenzen van het fatsoenlijke 
worden overschreden. Voor de overheid komt het dan aan op 'verantwoord kiezen'! 
Sportbeoefening kan de gezondheid en het welbevinden van mensen stimuleren. Op het gebied 
van de sportbeoefening is er voor de overheid vooral een voorwaardenscheppende rol weggelegd 
ten aanzien van amateursport. Het initiatief tot en de financiering van sportactiviteiten zijn 
evenwel primair een zaak en verantwoordelijkheid van de beoefenaars ervan. 
Pers en omroep 
Een zelfde verantwoordelijkheid heeft de overheid waar het gaat om de wijze waarop de media - 
met name pers, radio en televisie - hun taken in de samenleving vervullen. De persvrijheid is 
een groot goed en behoort in een democratische rechtsstaat het uitgangspunt te zijn. Maar ook 
dit grondrecht is natuurlijk niet absoluut. De overheid heeft wel degelijk tot taak ervoor te 
zorgen dat de invulling van de vrijheid van pers en meningsuiting binnen de kaders van de 
rechtsorde blijft. Aangezien hiermee een zwaarwegend publiek belang wordt gediend, kan een 
59 dergelijke toetsende functie niet aan aan de media-instanties worden toebedeeld, maar behoort 
de overheid vanuit het gezichtspunt van de publieke gerechtigheid zelf haar verantwoorde-
lijkheid te verstaan en zonodig bepaalde uitingen via de geschreven pers of via de omroep 
(bijv. godslasterlijke, kwetsende of onzedelijke artikelen of programma 's) te verbieden. 
Het Nederlandse omroepbestel is gebaseerd op het principe dat omroepen maatschappelijke of 
levensbeschouwelijke stromingen representeren in een systeem van externe pluriformiteit. 
Het voortbestaan van dit unieke bestel wordt ernstig bedreigd, zowel door het vrije spel van 
economische krachten als door vervaging van het pluriforme karakter van het bestel. De RPF 
is van mening dat met een publiek bestel het meeste recht wordt gedaan aan de verscheidenheid 
aan opvattingen en om die reden het verdient in stand te kunnen blijven. De overheid dient be-
houd van het publieke bestel dan ook met alle kracht te bevorderen, teneinde te voorkomen dat 
radio en televisie in Nederland geheel of grotendeels in handen komen van hen die deze media 
slechts gebruiken om geld te verdienen. Er dient volop ruimte te blijven om programma's te 
maken en uit te zenden waarmee opvattingen en overtuigingen worden uitgedragen. 
Een verdere commercialisering van de omroep is zeer ongewenst. De visie dat de publieke om-
roep slechts fungeert als aanvulling of correctie op wat de commerciële omroep biedt, wordt 
afgewezen. Uitgangspunt van het omroepbeleid behoort te zijn dat via de publieke omroep 
zowel brede lagen van de bevolking als kleinere publieksgroepen worden bereikt met kwali-
tatief goede programma's. 
Vanuit deze visie op de taak van de Overheid ten aanzien van de kwaliteit van het bestaan kiest 
de RPF voor de volgende aktiepunten: 
Loon en werk 
5.1 De koppeling van minimumlonen en uitkeringen aan het welvaartspeil is de meest 
gewenste manier om het evenwicht in de inkomensverhoudingen te bereiken. Teneinde 
de koppeling te kunnen blijven financieren dient met kracht gestreefd te worden naar 
een volumebeleid met betrekking tot de aantallen uitkeringsgerechtigden. Mocht toch 
ontkoppeling noodzakelijk zijn, dan dienen de uitkeringen die niet aan de arbeidsmarkt 
zijn gerelateerd (bijv. AOW, WAO) te worden ontzien. 
5.2 Het sociaal minimum moet voldoende zijn om een huishouden te kunnen voeren. Het is 
noodzakelijk de toereikendheid van het sociaal minimum voor de verschillende catego-
rieën huishoudens periodiek te onderzoeken. Ten behoeve van de koopkracht van gezin-
nen met kinderen moet verhoging van de kinderbijslag niet worden uitgesloten. 
5.3 Nieuwe inkomensafhankelijke regelingen worden niet overwogen; bestaande worden ge- 
leidelijk beëindigd volgens een vastgesteld tijdpad. Zoveel mogelijk is één ministerie of 
instelling verantwoordelijk voor alle inkomensafhankelijke regelingen. 
5.4 Het inkomensbeleid wordt in beginsel op rijksniveau bepaald. Gemeenten kunnen een 
eigen minimabeleid voeren, onder de voorwaarde dat dit beperkt blijft tot het aanbod 
van bepaalde voorzieningen en bijzondere bijstand. 
5.5 Verlaging van het netto-minimumloon is ongewenst, evenals het ontstaan van een 
situatie waarin aanvulling van het minimumloon met een uitkering, teneinde op het be-
staansminimum uit te komen, noodzakelijk zou zijn. Verlaging van de bruto-minimum-
loonkosten is daarentegen wel gewenst. 
60 5.6 Het periodiek centraal overleg tussen overheid en sociale partners zal moeten leiden tot 
toetsbare beleidsafspraken die doorwerken op bedrijfstak- of bedrijfsniveau. Afspra-
ken kunnen betrekking hebben op loonmatiging, waarbij de op bedrijfstak- of bedrijfs-
niveau overeengekomen loonstijging aan de centrale beleidslijn moet kunnen worden 
getoetst. Het verdient aanbeveling het overleg zoveel mogelijk te decentraliseren. 
5.7 In de beleidsafspraken wordt er naar gestreefd de aanwezige loonruimte voor een deel te 
reserveren voor de financiering van milieubeleid op bedrijfs- en bedrijfstakniveau, 
scholing en werkgelegenheid. Bij loonvorming die de afspraken te boven gaat kan 
overwogen worden te komen tot de instelling van een solidariteitspremie (afroming). 
5.8 Bij een monopoliepositie van vrije beroepsbeoefenaren moet de overheid de mogelijk- 
heid behouden om in te grijpen in de tarieven. 
Sociale verhoudingen 
5.9 Stakingen en werkonderbrekingen moeten in principe worden afgewezen als middel ter 
beslechting van arbeidsgeschillen. Arbitrage met een bindend advies verdient sterke 
aanbeveling. De positie van werkwilligen bij stakingen verdient een geloofwaardige 
bescherming. Werkwilligen mag het werken niet worden belemmerd. 
5.10 Gelet op de eigensoortige taak van de overheid met betrekking tot het functioneren van 
het maatschappelijk leven wordt deelname aan stakingen van ambtenaren werkzaam in 
vitale diensten, zoals politie en brandweer, verboden. 
5.11 Binnen de SER en andere wettelijke overlegstructuren dient de inbreng van organi-
saties als RMU en GMV gehonoreerd te worden. 
5.12 Alvorens CAO's algemeen verbindend worden verklaard wordt getoetst of zij bepalingen 
bevatten die strijdig zijn met het algemeen belang en/of gezamenlijke beleidsafspraken 
tussen overheid en werkgevers en werknemers (bijv. ten aanzien van loonstijging) en 
of belangrijke bepalingen ontbreken (arbitragebepaling, bescherming werkwilligen 
bij stakingen). 
5.13 De VUT dient vrijwillig van karakter te zijn. Bevorderd wordt de geleidelijke beëindi-
ging van de VUT. Gestreefd wordt naar flexibele pensionering, waarbij op vrijwillige 
basis ook pensionering later dan bij het bereiken van de 65-jarige leeftijd mogelijk is. 
5.14 Het verdient aanbeveling het systeem van collectieve bedrijfspensioenen te individuali-
seren. Elke fiscale ongelijkheid tussen individuele en collectieve pensioenopbouw moet 
verdwijnen. 
Werkgelegenheid 
5.15 Ter bevordering van de werkgelegenheid moet de belastingdruk op arbeid, met name bij 
de inkomens van minimum tot modaal, worden verlaagd. 
5.16 Teneinde de werking van de arbeidsmarkt te versoepelen worden - met behoud van de 
sociale doelstelling van de arbeidswetgeving - de volgende maatregelen genomen: 
- versoepeling van de arbeidstijden, met dien verstande dat zondagsarbeid daardoor 
niet wordt bevorderd en een en ander in overleg met de werknemers wordt geregeld; 
61 - verlaging van de overdrachtsbelasting, ter bevordering van de arbeidsmobiliteit; 
- bevordering van de ontwikkeling van deeltijdarbeid door herinvoering van het 1/3 
criterium en invoering van een vrijwillige verzekering voor de werknemersverzeke- 
ringen bij deeltijdarbeid; 
- intensivering (uit de uit de loonruimte gespaarde scholingsgelden) van de scholing 
van werknemers, zodat werknemers breder inzetbaar zijn; 
- afschaffing van de dubbele ontslagtoetsing door schrapping van het BBA; 
- bevordering van out-placementbegeleiding bij ontslag; 
- verbetering van de koppeling tussen (beroeps)opleidingen en arbeidsmarkt, onder 
meer door opwaardering van het leerlingwezen; 
- het structureel maken van de regeling werkervaringsplaatsen; 
- toepassing van het Jeugdwerkgarantieplan ook in de marktsector. 
5.17 Jongeren dienen een periode een sociale dienstplicht te vervullen, gedurende welke zij 
gemeenschapstaken (gemeenschapszorg, milieutaken, toezichthoudende taken, ouderen-
zorg, verpleging, rampenbestrijding) vervullen. Voor jongens kan de militaire dienst-
plicht daarvan onderdeel uitmaken. De beloning ligt op hetzelfde niveau als de wedde. 
5.18 De werkgelegenheid in de WSW behoort ten goede te komen aan hen die vanwege lichame-
lijke of verstandelijke handicaps geen plaats in het reguliere arbeidsproces kunnen 
innemen. Een verdringingseffect om de reguliere werkloosheid op te heffen is niet toe-
laatbaar. De WSW dient buiten het budget sociale vernieuwing' te blijven. 
De WAGW wordt integraal ingevoerd. Bedrijven die niet aan het 5%-criterium voldoen 
betalen een premie (malus) die aan de WSW ten goede kan komen. 
5.19 Integratie van minderbegaafden en arbeidsongeschikten in het reguliere arbeidsproces 
volgens het zgn. Bremanconcept verdient brede toepassing. Belemmeringen in onder 
meer de AAW worden daartoe geschrapt. 
Sociale zekerheid 
5.20 Tegenover uitkeringsrechten behoren voor de beroepsbevolking plichten te staan, bijv. 
betreffende sollicitaties en scholing, het accepteren van passende arbeid ook buiten de 
eigen woonplaats of regio en - na verloop van een half jaar - het verrichten van vrij-
willigerswerk en gemeenschapstaken. In relatie hiermee moet de bijverdiensten-
regeling worden versoepeld. De uitkering wordt ingetrokken bij de tweede weigering tot 
aanvaarding van passend werk, dan wel bij de weigering overige 'uitkeringsplichten' te 
vervullen. 
5.21 Op termijn worden de wettelijke bovenminimale uitkeringen beëindigd. De verantwoor-
delijkheid voor eventuele bijverzekering dient gelegd te worden bij de werknemer zelf 
of op het niveau van de onderneming. De overheid garandeert in dit stelsel de basis-
voorzieningen. De overheid moet regelingen treffen teneinde de toegang tot de boven-
minimale verzekeringen te waarborgen. 
5.22 In de werknemers- en volksverzekeringen moet de mogelijkheid behouden blijven zich, 
te verzekeren voor het bovenminimale deel. Er geldt een acceptatieplicht, maar geen on-
verkorte verzekeringsplicht. Met name voor niet-kostwinners, deeltijdwerkers en 
seizoenarbeiders is een verplichte verzekering geen klemmende noodzaak. Nader onder-
zocht wordt in welke gevallen de verzekeringsplicht kan vervallen. 
62 5.23 Als pendant van het (deels) vervallen van de verzekeringsplicht dienen de sociale ver-
zekeringen zoveel mogelijk te worden opgezet volgens het opbouwstelsel. Met behulp 
van de bovenstaande maatregelen ontstaat meer ruimte om het sociale-zekerheids-
stelsel af te stemmen op de gezinssituatie. Een 80%-uitkering moet voor alleen-
verdieners haalbaar zijn. Aandachtspunten bij de uitwerking zijn: de solidariteit (de 
- aanvullende - verzekering is toegankelijk en betaalbaar voor iedereen) en de financie-
ring, waaronder het risico van weglekken' naar de ABW. 
5.24 Gedeeltelijke fiscalisering van de volksverzekeringen is acceptabel, evenals een zekere 
verbreding van de heffingsgrondslag naar de tweede heffingsschijf. 
5.25 De groei van het aantal arbeidsongeschikten moet via onder meer de volgende maat- 
regelen worden ingedamd: 
- toepassing en regelmatige evaluatie van de maatregelen die terzake met de sociale 
partners zijn afgesproken; 
- preventieve maatregelen in de sfeer van de arbeidsomstandigheden; 
- (her)invoering van het criterium van beroepsrisico's in de WAO/AAW; 
- een strakkere omschrijving van het arbeidsongeschiktheidsbegrip in de WAO/AAW, 
zodanig dat  psycho-sociale klachten niet zonder meer een uitkeringsgrond vormen; 
- sanering van het hûidige arbeidsongeschiktheidsbestand via intensieve herkeuring. 
5.26 De uitvoeringsorganisatie in de sociale zekerheid moet worden losgekoppeld van het 
bestuur van werkgevers en werknemers. De uitvoeringsorganisaties worden agentschap-
pen van het ministerie van Sociale Zaken. 
5.27 Arbeidsvoorzieningsorganisatie en de bedrijfsverenigingen die de werkloosheids- en 
arbeidsongeschiktheidsverzekeringen uitvoeren, worden geïntegreerd. De beoordeling 
of de uitkering moet worden voortgezet kan dan beter in samenhang worden bezien met 
de uitkeringsplichten. 
5.28 De ANW wordt vooralsnog behouden, waarbij ten behoeve van nabestaanden met kinde-
ren uitkeringen tot 100% minimumloon tot de mogelijkheden blijven behoren. De ANW 
beperkt zich tot gehuwden. Hiertoe wordt wetswijziging geïnitieerd. Op termijn zou de 
verzekeringsplicht voor de ANW (gedeeltelijk) kunnen vervallen, eventueel uitslui-
tend indien een inkomen boven de ziekenfondsgrens wordt genoten. 
5.29 De AOW dient welvaartsvast te zijn. 
5.30 De kinderbijslag (AKW) blijft behouden. In het niveau van de kinderbijslag wordt 
rekening gehouden met maatregelen die speciaal gezinnen met kinderen treffen. 
5.31 De bestrijding van misbruik en oneigenlijk gebruik in de sociale zekerheid moet 
worden verscherpt. Knelpunten die met name moeten worden aangepakt zijn: verhaal na 
echtscheiding, fraude en toepassing van sancties door uitvoeringsorganisatie en 
gemeenten. Gemeenten worden verplicht voldoende sociaal rechercheurs aan te stellen. 
Samenvoeging van sociale zekerheidswetten en harmonisatie van begrippen moeten 
leiden tot een doelmatiger uitvoering. 
Vrouwen-emancipatie 
5.32 Een apart vrouwen-emancipatiebeleid van de rijksoverheid wordt afgewezen. Voor een 
63 voorkeursbeleid ten aanzien van vrouwen bestaat geen aanleiding. 
5.33 De Emancipatieraad moet worden opgeheven. 
5.34 De emancipatiesubsidies worden stopgezet. De subsidiëring van algemene kinderopvang 
wordt beëindigd, evenals de subsidies terzake van kinderopvang aan het bedrijfsleven. 
Slechts ten behoeve van specifieke knelgevallen wordt in kinderopvang voorzien. 
5.35 Het betaalde zwangerschapsverlof voor niet-kostwinners dient te worden omgezet in on-
betaald verlof. Het ouderschapsverlof wordt geschrapt. 
5.36 Werkgelegenheidsbeleid noch sociale zekerheid mogen bepalingen bevatten waaruit een 
dwang ontstaat om als niet-kostwinner aan het arbeidsproces deel te nemen. De 1990-
maatregel' wordt daarom geschrapt. 
5.37 In het onderwijs dient het zogenaamd roldoorbrekend beleid te worden stopgezet. 
Onderwiisorpan isatie 
5.38 Op grond van de vrijheid van onderwijs (stichting, richting en inrichting) dienen ver-
zoeken tot het stichten van scholen loyaal te worden gehonoreerd, als aan de vestigings-
eisen is voldaan. De evangelische richting wordt door de overheid erkend als aparte 
denominatie. 
5.39 Gelet op het grote belang van goed onderwijs voor zowel de individuele burger als voor 
de gehele samenleving, moet gewaakt worden tegen aantasting van de bereikbaarheid van 
primaire onderwijsvoorzieningen. Het proces van schaalvergroting wordt o.a. hierop 
geëvalueerd en zonodig bijgesteld. 
5.40 Met het oog op de noodzakelijke rust in het onderwijs zijn verdere indamming van de 
circulairestroom en beperking van grootschalige projecten dringend gewenst. 
5.41 Met het oog op de herplaatsing van wachtgelders moet de arbeidsbemiddeling in het 
onderwijs krachtig worden gestimuleerd, o.a. door inschakeling van een goed uitgeruste 
arbeidsvoorzieningsorganisatie. Scholen mogen noch direct, noch indirect via financiële 
sancties, worden gedwongen leerkrachten van een andere richting te benoemen. 
5.42 Decentralisatie van het onderwijsbeleid -. bijvoorbeeld in het kader van het project 
sociale vernieuwing' - wordt afgewezen. 
5.43 Het formatiebudgetsysteem en  lump-sum -financiering moeten regelmatig worden ge-
evalueerd. Bij een verdere uitwerking van deze bekostigingsstelsels moet nadrukkelijk 
rekening worden gehouden met de positie van kleinere scholen. In het primair en voort-
gezet Onderwijs wordt slechts op vrijwillige basis tot  lump-sum  financiering over-
gegaan.  
5.44 Wettelijk verplichte medezeggenschap in het Onderwijs wordt afgewezen. Scholen 
bepalen zelf op welke wijze eventueel gestalte wordt gegeven aan medezeggenschap. 
Evenals van personeelsleden en studenten/leerlingen mag van leden van medezeggen-
schapsraden onderschrijving van de grondslag en instemming daarmee in leer én leven 
worden gevraagd. De Wet Medezeggenschap Onderwijs moet op dit punt worden herzien. 
64 5.45 De overheid mag niet toestaan dat binnen het openbaar onderwijs bevoordeling van 
welke levensbeschouwing dan ook plaats vindt. 
5.46 In Europees verband moet het beleid zijn gericht op behoud van de specifiek Neder-
landse verworvenheden in het onderwijsbestel, zoals verwoord in artikel 23 van de 
Grondwet. Wederzijdse erkenning van Hoger Onderwijs  diplomas  mag niet leiden tot 
inhoudelijke bemoeienis met het onderwijs vanuit de EU. Een door de EU verplichte 
modulaire opzet en minimumeisen worden afgewezen. 
5.47 De positie van de Nederlandse taal in het onderwijs verdient versterking. Deze positie 
moet (grond-)wettelijk worden verankerd. 
Primair onderwiis en beroepsonderwijs 
5.48 In het basisonderwijs moet nadrukkelijk aandacht worden besteed aan de positie van de 
kleuter. De werking van de WBO dient op dit punt uitgebreid geëvaleerd te worden. 
5.49 Basisscholen moeten over voldoende formatie beschikken om onderwijs- en organisatie-
taken adequaat te kunnen uitvoeren. De zorgverbreding verdient daarbij extra aandacht. 
Ook in de PABO-opleiding moet hieraan meer aandacht worden geschonken. 
5.50 Het streven leerlingen in achterstandsituaties zo veel mogelijk in het regulier onder-
wijs te houden wordt ondersteund. De uitstroom naar het speciaal onderwijs moet met 
het oog daarop worden beperkt, in het bijzonder door aanpassingen en verbeteringen in 
het reguliere (basis-)onderwijs, zoals zorgverbreding en onderwijsvoorrangsbeleid. 
Hiervoor moeten voldoende personele en financiële middelen beschikbaar worden ge-
steld. 
5.51 Voor leerlingen die voor een goede onderwijsvoortgang zijn aangewezen op speciale aan-
dacht en specialistische, pedagogisch-didactische hulp, dient voldoende (voortgezet) 
speciaal onderwijs beschikbaar te blijven. Hoewel volledige integratie niet haalbaar is, 
kunnen regulier en speciaal Onderwijs wel onder het regime van één Wet Primair 
Onderwijs worden gebracht. Vergaande samenwerking van instellingen voor regulier en 
speciaal Onderwijs (symbiose-onderwijs) is noodzakelijk. Bijzondere scholen mogen 
niet worden verplicht tot deelname aan interzuilaire WSNS-samenwerkingsverbanden. 
5.52 Aanvullend diepgaand onderzoek naar de oorzaken van de groei van het speciaal onder-
wijs is noodzakelijk. 
5.53 De subsidiëring op het terrein van zogenaamd 'onderwijs in eigen taal en cultuur' 
(OETC) moet worden stopgezet. 
5.54 De bekostiging van landelijk werkende instellingen voor onderwijsverzorging op levens-
beschouwelijke grondslag dient gegarandeerd te blijven, bijv. door overdracht van het 
budget onderwijsverzorging aan de scholen. Bij de bodemfinanciering van de Landelijke 
Pedagogische Centra dient ruimte te worden gelaten voor andere centra dan de drie be-
staande (bijv. reformatorisch of evangelisch). 
5.55 Bij de totstandkoming van de nieuwe stichtings- en opheffingsnormen moeten uitzonde-
ringsbepalingen worden opgenomen voor de eerste en de laatste basisschool van een 
bepaalde richting. Bovendien wordt gelet op de sociaal-culturele functie van een school 
65 voor een dorpsgemeenschap. 
5.56 Bij dreigende sluiting van een Openbare school mag de totstandkoming van een samen-
werkingsschool nooit (indirect) dwingend worden opgelegd. Bij behoeftebepaling van 
schoollokaties worden openbaar en bijzonder onderwijs afzonderlijk behandeld. 
5.57 Vanwege de verschillen in talenten en gelet op het ontwikkelingsstadium van tieners, 
dat vraagt om maximale ontplooiing van hun persoonlijkheid, dient het voortgezet onder-
wijs gedifferentieerd van opzet te blijven. Invoering van de basisvorming mag er niet 
toe leiden dat deze differentiatie op termijn verdwijnt. 
5.58 De huidige structuur van het voortgezet onderwijs mag niet worden aangetast. De aan-
sluiting met vervolgopleidingen in het hoger onderwijs dient te worden verbeterd door 
meer structuur aan te brengen in de vakkenpakketten. Het onderscheid tussen HAVO en 
VWO als voorbereiding op HBO resp. WO dienen te blijven bestaan. 
5.59 De overheid moet met het oog op de fusiebesprekingen een ruimhartig nevenvestigings-
beleid voeren. Kleine categoriale VBO- en MAVO-scholen dienen voldoende mogelijk-
heden te krijgen om aansluiting te vinden bij andere instellingen. 
5.60 Wiskunde wordt als examenvak niet verplicht gesteld. 
5.61 Door contractonderwijs kunnen kwaliteit en financiële positie van met name het be-
roepsonderwijs verbeterd worden en nemen de mogelijkheden tot wederkerend onder-
wijs toe. 
5.62 De positie van het voorbereidend beroepsonderwijs moet verder worden versterkt. De 
aansluiting tussen het beroepsonderwijs en de arbeidsmarkt moet worden verbeterd. 
5.63 De invoeging van het KMBO in het MBO dient te worden heroverwogen. Toevoeging als 
aparte opleiding in het VBO verrijkt het VBO. De spreiding moet geschieden op basis van 
levensbeschouwelijke grondslag. 
5.64 De vorming van Regionale Opleidingscentra (ROC's) wordt kritisch gevolgd. Spreiding 
en situering van ROC's dienen te geschieden op basis van een evenwichtige verdeling 
naar denominatie. Bij eventuele integratie en samenwerking/afstemming van de compo-
nenten MBO, BBO, vormingswerk, basiseducatie en voortgezet algemeen volwassenen-
onderwijs in ROC's moet de expertise van het vormingswerk behouden blijven. 
5.65 Ten aanzien van de volwasseneneducatie geldt dat bevordering van marktgerichtheid 
niet ten koste mag gaan van de tweede kans-functie. Hot streven naar interne pluri-
formiteit in instellingen voor volwasseneneducatie wordt afgewezen. De kosten van deel-
name worden zoveel mogelijk door de deelnemers of hun werkgevers betaald. 
Hoger onderwiis en wetenschappelijk onderzoek 
5.66 De kosten van het hoger beroeps- en wetenschappelijk Onderwijs rechtvaardigen een 
zekere selectie van kandidaten. Toelating tot het hoger onderwijs kan geschieden op 
basis van de resultaten die behaald zijn in de tweede fase van het voortgezet onderwijs. 
Het verplicht stellen van vakken die voor de vervolgstudie niet van wezenlijk belang 
zijn mag niet als selectiemiddel worden gehanteerd. 
66 5.67 De onderscheiden taken van het hoger beroepsonderwijs en van het wetenschappelijk 
onderwijs moeten worden gehandhaafd en de onderlinge doorstroming moet worden gega-
randeerd. De universiteit moet zich -blijven kenmerken door onderwijs, waarin kennis 
wordt genomen van de resultaten van wetenschappelijk onderzoek en vaardigheden 
worden bijgebracht om zelfstandig wetenschappelijk onderzoek te kunnen verrichten. 
5.68 Ethische aspecten vormen een vanzelfsprekend onderdeel van wetenschappelijk onder-
zoek. De overheid verplicht instellingen tot het aangeven van ethische kaders, waar-
binnen het wetenschappelijk onderzoek zich mag bewegen. 
5.69 Binnen bestaande budgetten moet ruimte worden gemaakt voor de financiering van 
onderzoek naar ethische, maatschappelijke, juridische en milieu-aspecten van nieuwe 
technologieën, waaronder biotechnologie. 
5.70 Inbreng van onderwijs op levensbeschouwelijke basis binnen de open universiteit dient 
te worden bevorderd. Met name valt te denken aan ruimte voor Onderwijs 1fl de reforma-
torische wijsbegeerte. 
5.71 De bekostiging of subsidiëring van opleidingen voor kerkelijke ambten dient op ter-
mijn te worden overgenomen door de kerkgenootschappen zelf. Zolang van bekostiging of 
subsidiëring van rijkswege sprake is, mag dit niet leiden tot inbreuken op de vrijheid 
van onderwijs. 
5.72 Voorkomen moet worden, dat het streven naar innovatie, vanuit economische motieven, 
ten koste gaat van fundamenteel wetenschappelijk onderzoek. Het marktgerichte denken 
mag niet zo dominant worden, dat exacte disciplines worden bevoorrecht boven andere 
disciplines. 
5.73 Het werken met proefdieren wordt verboden, behoudens ten bate van medische toepas-
singen. Gebruik van proefdieren ten bate van medicinale toepassing vindt slechts plaats 
indien daartoe uiterste noodzaak bestaat. Het op commerciële basis verhandelen van 
proefdieren moet worden verboden. 
Studiefinanciering 
5.74 Van studerenden mag een hogere bijdrage in de studiekosten worden gevraagd. Een rui-
mere bijverdienregeling en een groter beroep op draagkrachtige ouders moeten hiertoe 
ruimte bieden. Studiefinanciering moet worden gekoppeld aan studievoortgang. 
5.75 Het stelsel van studiefinanciering moet zodanig worden ingericht dat voorrang wordt 
verleend aan aspecten als toegankelijkheid en betaalbaarheid boven aspecten als finan-
ciële zelfstandigheid en ouderonafhankelijkheid. In dit kader dient de uitwonenden-
beurs alleen te worden verstrekt aan studerenden voor wie de reistijd tussen ouderlijk 
huis en studie-adres meer dan een uur bedraagt. 
5.76 De toekenningssystematiek van studiefinanciering dient zodanig te worden gewijzigd, 
dat voorafgaande aan de toekenning de voor de hoogte van de beurs relevante factoren op 
betrouwbaarheid worden getoetst. 
5.77 De mogelijkheden tot het privatiseren van de aanvullende financiering worden onder-
zocht. 
67 Cultuur en sport 
5.78 Met het oog op veranderende behoeften en voorkeuren dient het cultuurbeleid regel-
matig te worden geëvalueerd. In dit kader moet terughoudendheid worden betracht bij 
het toekennen van meerjarige subsidies. Bij de financiering van het beleid zal meer van 
de mogelijkheden van co-financiering gebruik worden gemaakt. 
5.79 Vanwege de toenemende internationalisering dient blijvend te worden opgekomen voor 
het behoud van de Nederlandse taal in de EU. De bestaande samenwerkingsstructuren, 
zoals het Nederlands—Belgisch Cultureel Verdrag en de Nederlandse Taalunie, moeten 
worden geoptimaliseerd. 
5.80 Het collectieve cultuurgoed moet voor brede lagen van de bevolking toegankelijk zijn. 
5.81 Het is van belang de jeugd in het reguliere onderwijs kennis van en belangstelling voor 
kunsthistorie en culturele waarden bij te brengen. 
5.82 In het kader van het cultuurbeheer zijn collectievorming en het verzamelen en behou-
den van archiefbescheiden met wezenlijke informatie over overheid en samenleving 
voor komende generaties essentieel. 
5.83 Er wordt financiële steun verleend aan het inhalen van achterstanden in de actieve en de 
passieve conservering bij de rijksarchieven. 
5.84 Voor een kwalitatief hoogwaardige monumentenzorg is het noodzakelijk dat de deskundig-
heid terzake op alle bestuurlijke niveaus wordt verhoogd. Dit kan via het ontwerpen 
van een instrumentarium voor het beïnvloeden van de ruimtelijke ordening en door de 
ontwikkeling van hoogwaardige kennis en kunde op het terrein van de bescherming en 
instandhouding van monumenten. 
5.85 Overheidssteun voor sportbeoefening dient aanvullend te zijn op particuliere bij-
dragen. Beroepssport en zondagssport komen niet voor subsidiëring in aanmerking. 
5.86 Er dienen initiatieven te worden ontplooid om het organiseren van veel publiek trekken-
de sportwedstrijden op zondag te ontmoedigen. 
5.87 Het (mede)financieren van grote sporttournooien als wereldkampioenschappen en 
Olympische Spelen door de overheid of door staatsgelieerde bedrijven wordt afgewezen. 
Pers en omroep 
5.88 Het persbeleid is vooral voorwaardenscheppend van aard en richt zich op het handhaven 
en bevorderen van de pluriformiteit van de pers. 
5.89 Financiële steun aan noodlijdende dag-en/of weekbladen wordt afgewezen. 
5.90 Ten aanzien van het omroepbestel is handhaving van het huidige publieke bestel uit-
gangspunt van beleid. Verdere commercialisering van radio en TV en marginalisering 
van de publieke omroepen wordt met kracht tegengegaan. 
Mede gelet op het grote aantal zendgemachtigden dient de publieke omroep blijvend te 
kunnen beschikken over drie TV- en vijf radiozenders. 
68 5.91 De publieke omroep moet voldoende financiële middelen ontvangen om haar taken te 
kunnen uitvoeren. Daartoe dienen de opbrengsten van de (waardevaste) omroepbijdrage 
en de inkomsten uit de STER-reclame. STER-middelen moeten naar rato ter beschik-
king blijven van de zendgemachtigden; de verdeling ervan mag niet gekoppeld worden 
aan kijk- of luisterdichtheid. Bij dalende STER-inkomsten mag van de omroepen 
worden verwacht dat zij eigen middelen aanspreken voor de programmafinanciering. 
Omroepen met een omvangrijk eigen vermogen mogen worden verplicht dit boven een 
bepaalde grens in te zetten voor hun programma's. 
5.92 Aan de huidige publieke omroepen dient een langjarige concessie te worden verstrekt. 
Tussentijds en na afloop van de concessieperiode wordt getoetst of de publieke omroepen 
hun statutair vastgelegde identiteit in de programma's waarmaken en of zij zich als non-
commerciële omroepen gedragen. Voor verlenging van de concessie wordt, naast de 
uitkomst van deze toetsing, slechts het ledental als criterium gehanteerd. 
5.93 Omroepen mogen niet worden gedwongen tot vormen van samenwerking die de eigen 
identiteit en herkenbaarheid schaden en daarmee het eari bEaansrecht aantasten. 
Omroepen dienen de volledige zeggenschap over de inhoud van de eigen programma's te 
behouden en over gelijke  exposure' -mogelijkheden op radio en TV te beschikken. 
5.94 Toepassing van zenderkleuring of coördinatierichtlijnen mag er niet toe leiden dat 
bepaalde programmasoorten naar de marge worden geschoven of in het geheel niet meer 
kunnen worden uitgezonden. 
5.95 Ontwikkelingen in de richting van een nationale omroep dienen met kracht te worden 
tegengegaan. Met het oog hierop wordt de programmatische positionering en structuur 
van de NOS kritisch bezien. 
5.96 Onderzocht dient te worden of - mede in het licht van gewijzigde internationale omstan-
digheden - de taakstelling van Radio Nederland Wereldomroep in volle omvang gehand-
haafd moet blijven. Integratie in de landelijke publieke omroep verdient overweging. 
5.97 Er dient op toegezien te worden dat de regionale omroepen zich beperken tot uitoefening 
van hun regionale functie en zich onthouden van het beconcurreren van de landelijke 
omroep, bijv. via nationale of internationale berichtgeving. 
5.98 Zendgemachtigden mogen geen programma's uitzenden die: godslasterlijk zijn, de open-
bare eerbaarheid of goede zeden aantasten, occultisme of paranormale verschijnselen 
propageren, dan wel leiden tot verstoring van de openbare orde. Bij overtreding dient 
berisping te volgen en bij herhaling moeten sancties kunnen worden getroffen. De Euro-
pese richtlijn en de Mediawet moeten op deze punten worden aangescherpt. 
Totstandkoming van een code voor de omroep is dringend gewenst. De overheid moet 
hierop bij de omroepen krachtig aandringen. 
5.99 Er dienen scherpere eisen te worden gesteld aan de inhoud en beeldvoering van STER-
spots, met name vanuit het oogpunt van de openbare eerbaarheid en goede zeden. 
Zondagsreclame wordt afgewezen. 
69 - 1 1IJ I 4'i.1 5-31~11 
Nederland is een klein en dicht bevolkt land. Een zorgvuldig en afgewogen 
gebruik van de beschikbare ruimte is dan van het grootste belang. Wonen, 
werken, verkeer en vervoer (infrastructuur) kennen zo hun ruimtebeslag. 
Maar niet alle ruimte kan worden gebruikt voor bebouwing: de landbouwsector 
moet vanzelfsprekend over de benodigde grond kunnen beschikken, Nederland 
kent - gelukkig - fraaie natuurgebieden, terwijl voorts het voor ons land 
karakteristieke water zijn aandeel eist. 
Omdat al deze uiteenlopende vormen van ruimtebeslag op een beperkte hoeveel-
heid grondoppervlak zijn aangewezen, staat de overheid ook op dit beleids-
terrein voor de niet geringe opgave van 'verantwoord kiezen en rechtvaardig 
delen'. Verantwoord kiezen betekent het maken van zodanige keuzes dat de 
schepping niet op een onaanvaardbare wijze wordt belast. Daarmee wordt recht 
gedaan aan het uitgangspunt dat de mens de aarde niet bezit, maar slechts in 
beheer heeft gekregen. En het rechtvaardig delen ziet hier op de beperkte mo-
gelijkheden tot gebruik van de ruimte, waarbij overigens de - in beginsel 
oneindige - behoeften van de mens niet centraal mogen worden gesteld! 
Het gaat hier om ruimtelijke Ordening in ruime zin: hoe verdelen we de be-
schikbare km2 zo eerlijk mogelijk over de verschillende functies? Wat doen 
we waar? En - niet het minst belangrijk - hoe bereiken we dat ons gebruik 
van de ruimte in overeenstemming is met het overige overheidsbeleid, bijv. 
sociaal-economische normen en doelstellingen, maar met name ook milieu-
belangen en ecologische waarden? 
Overigens zijn de mogelijkheden van de overheid om daadwerkelijk te ordenen 
in meer dan één opzicht beperkt. Natuurlijk kan zij via wet- en regelgeving 
het nodige bewerkstelligen, zeker ten aanzien van de bestemming van het Open-
bare terrein. Maar zij heeft niet de mogelijkheid mensen te dwingen op een 
bepaalde plaats te gaan wonen of werken, of voor een bepaalde vorm van ver-
voer te kiezen. Wel kunnen stimulerende of juist afremmende prikkels (ver-
gunningen, faciliteiten, heffingen) worden gehanteerd teneinde het 'ruimte-
lijk gedrag' van burgers en bedrijven te beïnvloeden. 
Bij het voeren van beleid terzake van de ruimtelijke Ordening, verkeer en ver-
voer en volkshuisvesting moet voorkomen worden dat de aandacht eenzijdig op 
de Randstad gericht wordt: het gaat hier om zaken waarin juist het bewaren en 
zonodig herstellen van landelijke evenwichten van grote betekenis is. 
Ruimtelijke ordening 
Nederland is - in ruimtelijke zin - vol. Dat is het harde gegeven op basis waarvan het over-
heidsbeleid met betrekking tot de ordening van de ruimte vorm zal moeten krijgen. De open 
plekken' die er nog zijn (bijv. het 'Groene Hart'), zullen ook in de toekomst open moeten 
blijven en behoren dus bij allerhande uitbreidings- of herallocatieplannen voor stedelijke 
bebouwing, verkeerswegen, industrie,  etc.,  buiten beschouwing te worden gelaten. Dit is van 
het grootste belang met het oog op een evenwichtig gebruik van de ruimte in ons land en 
- daaruit voortvloeiend - de ruimtelijke kwaliteit. 
Op basis van dit centrale uitgangspunt zal het ordeningsbeleid erop gericht moeten zijn door 
middel van een samenhangend beleid de ruimtelijke kwaliteit van ons land te verhogen. Het 
gaat daarbij vooral om vernieuwing en aanpassing van de bestaande ruimtelijke structuur, tot 
stand te brengen door particulier initiatief en activiteiten van de overheid gezamenlijk. De 
70 trefwoorden hierbij zijn een stabiele spreiding van de bevolking, afnemende ruimtelijke 
dynamiek en extra aandacht voor het beheer van het bestaande stedelijke gebied. 
In relatie met de nagestreefde ruimtelijke kwaliteit moet er aandacht zijn voor het gegeven dat 
het beleid inzake de ruimtelijke ordening grote raakvlakken met het beleid inzake milieu en de 
mobiliteit van personen en goederen kent. Zo vormt met name het lokatiebeleid een geschikt 
instrument om het autogebruik te beperken. Daarbij heeft het benutten van de ontwikkelings-
ruimte in bestaand stedelijk gebied prioriteit. Ten aanzien van de aanwending van rijks-
middelen voor het openbaar vervoer zal dan ook voorrang moeten worden gegeven aan lokaties 
die door hun situering het gebruik van de auto ontmoedigen. Naast een inspanning van het rijk 
is ook een bijdrage van de andere overheden noodzakelijk. Gelet op het decentrale karakter 
wordt uitgegaan van de eigen verantwoordelijkheid van provincies en gemeenten. 
Meer in het algemeen zal in het beleid moeten worden uitgegaan van bundeling van woning-
bouw, niet-agrarische werkgelegenheid en voorzieningen (recreatie, cultuur). Dit bundelings-
beleid houdt in dat in gebieden met een grote bevolkingsomvang de groei van de behoefte aan 
huisvesting, werkgelegenheid en voorzieningen wordt opgevangen via woningbouw en vestiging 
van bedrijven in stadsgewesten en stadsvernieuwingsgebieden. Door deze bundeling wordt 
beoogd om woningen, werkgelegenheid en voorzieningen op zodanige afstand van elkaar te 
situeren dat de bereikbaarheid met fiets en openbaar vervoer optimaal is. 
Verkeer en vervoer 
Het beleid ten aanzien van verkeer en vervoer heeft nadrukkelijk betrekking op het Openbare 
terrein. Het betreft hier dan ook een wezenlijke overheidstaak - zij het ook dat die als 
gemeenschappelijk vervoersbeleid' in belangrijke mate gestalte krijgt in het kader van de 
Europese Unie -, die een nauwe samenhang vertoont met de beleidsterreinen milieubeheer en 
economie. Een samenhangende visie is daarom een absoluut vereiste. Minstens zo belangrijk is 
dat we ons realiseren dat er voor een werkelijk verantwoord verkeers- en vervoersbeleid een 
en ander zal moeten veranderen in het menselijk handelen, in het persoonlijk keuzegedrag. 
Wanneer de samenleving overtuigd raakt van de noodzaak van een werkelijke verandering van 
ons persoonlijk én ons gemeenschappelijk gedrag, dan zal er meer mogelijk blijken te zijn dan 
over het algemeen wordt aangenomen. 
De huidige stand van zaken met betrekking tot de aantasting van natuur, milieu en landschap 
als gevolg van verkeer en vervoer is bedroevend. Te vaak is er sprake van verspilling en ver-
kwisting van energie, grondstoffen en openbare ruimte; luchtvervuiling, geluidshinder, groot-
schalige aantasting van het landschap zijn slechts enkele van de knellende problemen op dit 
beleidsterrein. Van een geheel andere orde, maar zeker zo dringend om een effectieve aanpak 
vragend, is de kwestie van de verkeersslachtoffers. Alles overziend wordt duidelijk dat on-
orthodoxe maatregelen niet achterwege zullen kunnen blijven. De christelijke politiek wil 
hierin een voorbeeldfunctie vervullen, in de eerste plaats door geen genoegen te nemen met het 
bestrijden van symptomen, maar te zoeken naar structurele oplossingen. 
Zo dienen de vastlopende verkeersstromen niet te worden opgelost door verdergaande uitbrei-
ding van het wegennet, maar door een substantiële terugdringing van de mobiliteit, met name 
de automobiliteit. Met name het particuliere autogebruik zal moeten worden teruggedrongen, 
waardoor er ruimte ontstaat voor het noodzakelijke zakelijke verkeer. Wanneer fundamentele 
keuzes worden gemaakt, zal het verkeersbeleid een positieve bijdrage kunnen leveren aan de 
leefbaarheid van de samenleving. Tweede en derde auto's in een huishouden behoren in deze 
visie zwaar te worden belast, terwijl 'carpooling' financieel juist aantrekkelijk wordt ge-
maakt. Het vrachtvervoer over de weg kan substantieel worden teruggedrongen door stimule-
ring van het transport per schip, per rail en door middel van gecombineerd vervoer. De 
invoering van een maandelijkse autoloze zondag kan een belangrijke bijdrage leveren aan de zo 
dringend gewenste mentaliteitsverandering. 
Ook het luchtverkeer moet en kan worden teruggedrongen. Verschillende door de RPF voorge- 
71 stelde milieumaatregelen (milieutoeslag op vliegtickets, een accijns op kerosine en een verbod 
op sport- en reclamevliegen) kunnen daartoe bijdragen. 
Openbaar vervoer 
Voor de hiervoor genoemde noodzakelijke terugdringing van de (auto)mobiliteit is een drasti-
sche wijziging in de vervoerskeuze onontbeerlijk. Versnelde uitbreiding en verbetering van 
het openbaar vervoer is met het oog hierop dringend nodig, terwijl ook stimulering van het 
fietsverkeer gewenst is. Hoewel het in goede staat houden van een voldoende fijnmazig netwerk 
van 0V-verbindingen van eminent belang is, zijn de investeringen in de capaciteit en de 
infrastructuur voor het openbaar vervoer de laatste decennia ver achter gebleven. Een 
vergrote en versnelde inzet van middelen op dit terrein is ter verbetering c.q. waarborging 
van de kwaliteit en de betrouwbaarheid noodzakelijk. Om werkelijk aantrekkelijk te kunnen 
zijn dienen de tarieven van het openbaar vervoer zich in gunstige zin van de kosten van het 
autogebruik te onderscheiden. 
Waterstaat 
Ook bij de waterstaatkundige zorg in Nederland staat duurzame ontwikkeling centraal. De 
beveiliging tegen water, de aan- en afvoer van water en de bescherming van de waterkwaliteit 
dienen in het huidige beleid centraal te staan. De Nederlandse zoetwatervoorraad is van het 
grootste belang voor vitale functies als landbouw en drinkwatervoorziening. Een zuinig omgaan 
met ons grond- en oppervlaktewater moet daarom hoge prioriteit krijgen. Een geintegreerde 
zorg voor de toestand en het gebruik van watersystemen dienen in het huidige beleid centraal 
te staan. Schaalvergoting en een herverdeling van verantwoordelijkheden tussen rijk, provin-
cie, gemeenten en waterschappen zijn daarbij onontbeerlijk. In de Nederlandse rivierendelta 
bezinkt een groot deel van het slib van West-Europa. Het is daarom van groot belang dat de 
internationale (rijks)wateren zo spoedig mogelijk gaan voldoen aan de geformuleerde kwali-
teitsdoelstellingen. Daarnaast dienen middelen te worden vrijgemaakt om tot sanering van 
onderwaterbodems te kunnen komen. 
De mogelijke stijging van de zeespiegel ten gevolge van het broeikaseffect en een daarmee 
samenhangende temperatuurstijging noopt tot extra waakzaamheid. In internationaal verband 
moet hierop adequaat worden ingespeeld. Nederland behoort bij de aanpak hiervan een actieve 
rol te vervullen. 
Nederland is rijk aan unieke cultuurlandschappen. Een voorbeeld daarvan is het rivierdijken-
landschap. Infrastructurele projecten kunnen deze landschappen onherstelbaar veranderen. 
Het is daaom noodzakelijk naast milieuhygiënische ook landschappelijke en cultuurhistorische 
waarden zwaar te laten wegen. In het ruimtelijk overbelaste Nederland bieden de aanleg van 
ondergrondse infrastructuur en het ondergronds bouwen goede mogelijkheden om tot verant-
woorde oplossingen te komen. Aanpassingen (dijkverzwarings-projecten) behoren met de 
grootste zorgvuldigheid te geschieden. 
Volkshuisvesting 
Het vertrekpunt voor het beleid inzake de volkshuisvesting is gelegen in artikel 22, tweede 
lid, van de Grondwet: "Bevordering van voldoende woongelegenheid is voorwerp van zorg van 
de overheid". Uit de wijze waarop aan deze grondwettelijke plicht invulling is gegeven, mag 
evenwel worden afgeleid dat de volkshuisvesting één van die terreinen vormt waar als gevolg 
van de opbouw van de verzorgingsstaat de overheidsbemoeienis duidelijk te ver is doorge-
schoten. De gedachte dat de eigen huisvesting primair een verantwoordelijkheid van de burgers 
zelf betreft is op de achtergrond geraakt. De verwevenheid tussen particulier initiatief en 
overheid in deze sector is sterk toegenomen, waarbij de overheid steeds meer risico's in de 
particuliere sfeer is gaan afdekken. Naar de opvatting van de RPF zou het beleid veel meer 
moeten worden gericht op vergroting van de zelfstandigheid van de betrokken instellingen. Er 
72 is nog een andere factor van belang: omdat met name in de sociale en gepremieerde sector de 
bewoners niet ten volle werden geconfronteerd met de werkelijke bouwkosten, heeft de vraag 
naar grotere en luxere woningen zich op afstand van de individuele draagkracht kunnen ont-
wikkelen. 
Kortom: in het proces van ombuiging van de verzorgingsstaat in de richting van de sociale 
rechtsstaat en - in verband daarmee - met het oog op de herwaardering van de verschillende 
verantwoordelijkheden, is de volkshuisvesting bij uitstek een terrein waar de overheid fors 
zou moeten terugtreden en haar - veelal financiële - bemoeienis zoveel mogelijk beperken. Dat 
kan onder meer door het eigen-woningbezit krachtig te bevorderen en door de subsidiëring in 
zowel de koop- als de huursector drastisch terug te schroeven. Dit zal ertoe leiden dat er qua 
grootte van de woningen een directe relatie wordt gelegd met de werkelijke behoefte van 
huurders en eigenaars en indien de draagkracht van de individuele huurder of eigenaar zulks 
vereist de woning soberder zal worden gerealiseerd. 
De individuele huursubsidie behoort op termijn te gaan functioneren als vangnet voor de minst 
draagkrachtigen in de samenleving. Het huurprijsbeleid is de sleutel bij de verdeling van de 
woonkosten tussen overheid, bewoners en verhuurders. Het beleid van de afgelopen jaren, 
waarin deze kosten meer dan voorheen in de prijs tot uitdrukking werden gebracht, moet 
worden voortgezet. Liberalisatie en deregulering van het huurbeleid vormen belangrijke in-
strumenten bij het streven van de rijksoverheid de marktwerking te versterken. 
Vanuit deze visie op een verantwoord gebruik van de ruimte kiest de RPF voor de volgende 
aktiepunten: 
Ruimteliike ordening 
6.1 Om te voorkomen dat stadsgewesten aan elkaar groeien moeten bufferzones' worden 
aangewezen, bestemd voor een duurzaam agrarisch grondgebruik of voor recreatie, bos 
en natuur. 
6.2 Bij het benutten van de ruimtelijke mogelijkheden van de steden wordt o.a. gestreefd 
naar een stringent parkeerbeleid en herinrichting van buiten gebruik geraakte 
bedrijfs-en kazerneterreinen. 
6.3 De huidige uitbreidingsplannen van Schiphol en de Rotterdamse haven moeten worden 
heroverwogen en kunnen slechts doorgang vinden wanneer zij in overeenstemming zijn 
met het uitgangspunt van duurzame ontwikkeling. 
6.4 Het beleid ten aanzien van groeikernen is strijdig met de doelstelling wonen, werken en 
recreëren bij elkaar te brengen en moet daarom zo snel mogelijk worden beëindigd. 
6.5 Ondergrondse aanleg van infrastructuur moet vanwege de grote voordelen- uit o.a. 
ruimtelijk oogpunt worden bevorderd. Een integraal infrastructuurplan, waarin 
ondergrondse trajecten worden uitgewerkt, moet in studie worden genomen. 
6.6 Er dient beleid te worden ontwikkeld waarin langzaam verkeer prioriteit krijgt bij de 
inrichting van de stedelijke verkeersruimte. 
Verkeer 
6.7 Uitbreiding van het landelijke en regionale hoofdwegennet zal in principe niet meer 
73 plaats vinden. Ontsluiting van nog te ontwikkelen stedelijk gebied zal enige uitbreiding 
van het plaatselijke wegennet met zich meebrengen. Dit laatste dient plaats te vinden in 
samenhang met de ontwikkeling van goed openbaar vervoer. Het Meerjarenplan Infra-
structuur dient daarom te worden herzien. Eventueel vrijkomende middelen worden in-
gezet ter verbetering van het openbaar vervoer, het fietsverkeer en het vaarwegennet. 
6.8 Oplossing van knelpunten inzake de leefbaarheid van woonwijken en dorpskernen dan 
wel ter bestrijding van sluipverkeer blijft noodzakelijk. 
6.9 De (auto)mobiliteit kan door middel van de volgende maatregelen fors worden terug- 
gedrongen: 
- afschaffing van de fiscale aftrekbaarheid van de kosten van het woon-werkverkeer 
per auto; 
- stimulering van carpooling en groepsvervoer, al dan niet geregeld en bekostigd door 
het bedrijfsleven zelf; 
- invoering van electronische spitsheffing op hoofdroutes in de Randstad; 
- ontmoediging van het privé-gebruik van lease- en dienstauto's; 
- een sterk progressief tarief van de motorrijtuigenbelasting in die situaties waar 
meer dan één auto per huishouden aanwezig is; 
- verhoging van de variabele autokosten; 
- een lokatiebeleid waarin wonen en werken dichter bij elkaar worden gebracht, onder 
meer door arbeidsplaatsen en publiektrekkende voorzieningen nabij knooppunten 
van openbaar vervoer te situeren; 
- stimulering van het openbaar vervoer en het fietsgebruik door middel van de uitgifte 
van OV-jaartrajectkaarten aan overheidspersoneel, resp. fietsvergoedingen; 
- bevordering van goederenvervoer per schip en per trein; 
- het stimuleren en ondersteunen van lagere overheden ten aanzien van maatregelen 
om de toegankelijkheid van stedelijke gebieden voor auto's te limiteren en adequate 
voorzieningen voor alternatieve vervoerwijzen aan te bieden (fiets, lokaal 0V); 
- verbetering c.q. instandhouding van een voldoende fijnmazig netwerk van goed func-
tionerende 0V-verbindingen, met aandacht voor onderlinge aansluitingen, tariefs-
integratie, parkeer- en reisvoorzieningen en de rol van (buurtlbel)bus en (trein)-
taxi in dit geheel; 
- vergroting van de aantrekkelijkheid van het openbaar vervoer in het algemeen en het 
treinverkeer in het bijzonder door middel van frequentieverhoging van het voor- en 
natransport ('van deur tot deur'). 
6.10 De ontwikkeling van een systeem waarbij per personenauto jaarlijks in principe een 
beperkt aantal kilometers wordt toegekend en waarbij voor de meer gereden kilometers 
een zeer sterk progressief tarief geldt wordt op z'n effecten en mogelijkheden onder-
zocht. 
6.11 Om de noodzaak van een beperkter autogebruik te onderstrepen wordt een maandelijkse 
autoloze zondag geïntroduceerd. 
6.12 Vanwege de toenemende luchtverontreiniging bij hoge snelheden moet de maximum snel-
heid op alle autosnelwegen op 100 km per uur worden gesteld. Hierop dient door een in 
te stellen Verkeers Controle Dienst een strenge controle te zijn. Ten behoeve van het 
verkeerstoezicht worden ambtenaren met beperkte opsporingsbevoegdheid aangesteld. 
Ook in het kader van de EU wordt gestreefd naar het instellen van een maximumsnelheid 
van 100 km/uur op de autosnelwegen. 
74 6.13 Naleving van snelheidsvoorschriften dient te worden afgedwongen door strenge sancties 
en een 'lik-op-stuk-aanpak. Daarbij kan o.a. worden gedacht aan verbeurdverklaring, 
ontzegging van de rijbevoegdheid voor korte duur, tijdstraf. 
6.14 Er dient onderzoek te worden verricht naar de mogelijkheden en effecten van de snel-
heidsbegrenzer in personenauto's. 
6.15 Het aantal verkeersslachtoffers dient aan de hand van een taakstellend programma 
verder te worden terug gebracht. De verkeersveiligheid voor met name voetgangers, 
fietsers, jongeren en ouderen moet via (infra)structurele maatregelen en een effectief 
toezicht op het verkeersgedrag worden vergroot. 
Gemeenten worden gestimuleerd woonwijken als '30-km gebied' in te richten. Het 
verkeersonderwijs dient te worden bevorderd. 
6.16 Regelmatige en effectieve controle op het misbruik van alcohol in het verkeer is van 
groot belang. Van de mogelijkheden tot intrekking van het rijbewijs dan wel inbeslag-
name van het vervoermiddel dient slagvaardig gebruik te worden gemaakt. 
6.17 Er dienen meer mogelijkheden te worden geschapen ter stimulering van de aanleg van 
fietsvoorzieningen. Fietspaden en fietsstroken behoren tenminste aan de minimale 
breedte van 1.20 meter te voldoen. 
6.18 Parkeergelegenheid alsmede stallìngsmogelijkheden voor fietsen dienen te worden 
verbeterd. Met name bij OV-knooppunten moet de beveiliging van fietsenstallingen 
drastisch worden verbeterd. Hiertoe worden extra middelen beschikbaar gesteld. 
6.19 Het overdag voeren van dimlicht dient buiten de bebouwde kom verplicht te worden 
gesteld. Langzaam rijdend landbouwverkeer behoort een zwaailicht te voeren. 
Openbaar vervoer 
6.20 De tarieven van het openbaar vervoer dienen ten opzichte van de lasten van het gebruik 
van een auto aantrekkelijk te blijven c.q. aantrekkelijker te worden gemaakt. 
Openbaar vervoer behoort ook buiten de Randstad een volwaardige plaats te hebben in 
het totale vervoeraanbod. 
6.21 Op basis van onderzoek wordt bepaald op welke wijze de ontsluiting van het noorden van 
het land door middel van openbaar vervoer kan worden geoptimaliseerd. 
6.22 Railinfrastructuur wordt, ter beperking van geluids- en landschappelijke hinder, 
zoveel mogelijk met andere infrastructuur gebundeld en zoveel mogelijk (zeker bij 
woongebieden) ondergrondè aangelegd. 
6.23 De ontwikkeling van een apart hoge-snelheidspoorwegennet (HSL) dient nauwkeurig op 
zijn milieurendement te worden getoetst. Uitgangspunt is dat de aanleg van een derge-
lijk net met name dient te leiden tot een substantiële terugdringing van het Europese 
vlieg- en autoverkeer. Onderzocht wordt of aanpassing van het bestaande internationale 
spoorwegnet tot verbetering op deze punten kan leiden, opdat een verdere aantasting 
van het 'Groene Hart van Nederland' wordt voorkomen. 
6.24 De OV-studentenkaart heeft geleid tot een onnodige en ongewenste toename van de 
75 mobiliteit. Deze ontwikkeling moet worden tegengegaan door een verscherpte toepassing 
van het profijtbeginsel. 
Luchtverkeer 
6.25 In verband met de ernstige milieuvervuiling dienen er maatregelen te worden genomen 
om het luchtvaartverkeer terug te dringen. Vliegtuigen dienen aan de strengste milieu-
eisen te voldoen. 
6.26 De huidige uitbreidingsmogelijkheden van Schiphol worden heroverwogen. Overloop 
van nachtvluchten van de nationale luchthaven naar de regionale luchthavens wordt afge-
wezen. 
6.27 In het kader van de vergroting van de luchtverkeersveiligheid moet worden getracht op 
intergouvernementele basis tot een Europees systeem van luchtverkeersbeveiliging te 
komen. 
6.28 De uitvoering van de in de wet verplichte zonering van luchthavens krijgt een hogere 
prioriteit. 
Vervoer over water en per rail 
6.29 Ten behoeve van de bestrijding van negatieve milieu-effecten en ten behoeve van de 
ontlasting van het wegennet wordt het goederenvervoer over water, per rail en door 
middel van gecombineerd vervoer krachtig gestimuleerd. Op een voldoende aantal 
punten worden hiertoe terminals gerealiseerd. Door middel van stimuleringsmaatrege-
len wordt het gebruik van deze faciliteiten bevorderd. 
6.30 Het toerbeurtsysteem voor de binnenvaart moet na een reële overgangsperiode (mini-
maal 6 jaar) worden vervangen door een permanente oud-voor-nieuw-regeling, geldig 
voor alle bevaarbare EU-binnenwateren. Tevens moet er een verantwoord sociaal plan 
worden vastgesteld, waarin met name regelingen zijn opgenomen voor fiscaalvriende-
luke bedrijfsbeëindiging en het via het ESF vrijmaken van gelden voor de her-, om-
en bijscholing van binnenschippers. 
6.31 De aanleg van de Betuwelijn berokkent in de nu voorziene aanpak teveel schade aan 
milieu en leefbaarheid en wordt daarom afgewezen. Ondertunneling, al dan niet gedeelte-
lijk, moet alsnog worden overwogen. 
6.32 Het vaarwegennet dient in betere staat van onderhoud te worden gebracht. Tevens wordt 
voorkomen dat vaarwegen worden afgesloten die voor het behoud en de versterking van 
het vervoer over water van belang zijn. Deze vaarwegen kunnen ook als alternatieve 
route voor de recreatievaart van belang zijn i.v.m. de veiligheid op de hoofdvaarroutes. 
6.33 Het toenemend vervoer van gevaarlijke stoffen per schip en per rail vraagt naast het 
toezicht op de veiligheid om registratie en mobiele voorzieningen ter bestrijding van 
calamiteiten. In rampenbestrijdingsplannen moeten de verantwoordelijkheden en activi-
teiten ook ten opzichte van gemeenten (brandweer en Openbare orde) duidelijk geregeld 
zijn. 
6.34 Bewoners van Zeeuws-Vlaanderen en de inwoners van de Waddeneilanden moeten op 
76 basis van de voetgangerstarieven van het openbaar vervoer gebruik kunnen maken van 
de veerdiensten met het vaste land. Overigens dienen de tarieven te worden gerelateerd 
aan de kosten van de uitgespaarde wegkilometers. 
6.35 Het project Westerschelde-oeververbinding dient volgens de planning te worden gerea-
liseerd. 
6.36 Er dient een belasting voor gemotoriseerde recreatievaartuigen te worden ingevoerd in 
verband met de maatschappelijke kosten die voor de recreatievaart worden gemaakt. 
Waterstaat en waterbeheer 
6.37 Bij dijkverzwaring worden door middel van zgn. uitgekiende ontwerpen' de landschap-
pelijke en cultuurhistorische waarden beschermd en zo mogelijk versterkt. Bij aantas-
ting van deze waarden vindt compensatie plaats. Ecologisch dijkbeheer dient krachtig te 
worden gestimuleerd. 
6.38 Bij gebleken noodzaak wordt de achterstand in het dijkverbeteringsprogramma zoveel 
mogelijk ingelopen. 
6.39 Via beschermingsmaatregelen dienen duin- en kustafslag zoveel mogelijk te worden 
tegengegaan. Kustbeheerders hebben hier een eerste verantwoordelijkheid. Bij groot-
schalige werken moet op rijkssteun kunnen worden gerekend. 
6.40 Mogelijkheden tot kustuitbreiding en mogelijke andere grootschalige waterstaats-
werken worden op hun (milieu)effecten onderzocht. 
6.41 Grootschalige ontgrondingen in het Nederlandse rivierengebied (ontzanden, ontgrinden) 
worden zoveel mogelijk voorkomen. Hergebruik van zand en grind wordt bevorderd, 
bijv. via heffingen. Winning uit de Noordzee, ter vervanging van winning in het rivie-
rengebied, wordt krachtiger ter hand genomen. De export van in het rivierengebied 
gewonnen zand en grind wordt gestaakt. 
6.42 Een integraal waterbeheer met als basis het watersysteem wordt zo spoedig mogelijk 
gerealiseerd. Dit betekent een gebiedsgericht waterbeheer dat rekening houdt met 
relevante omgevingsfactoren als milieu, ruimtelijke ordening, natuur en landschap. Op 
termijn kan ook het grondwaterbeheer worden ondergebracht bij de waterschappen, die 
hiervoor voldoende toegerust zullen moeten zijn. Het maken van onderscheid in schaal 
ten aanzien van de waterzuiveringstaak/slibverwerking en het andere kwaliteits- en 
kwantiteitsbeheer danwel verdergaande concentratie kunnen daarvoor van belang zijn. 
6.43 Ecologisch beheer van watergangen wordt gestimuleerd. 
Volkshuisvesting 
6.44 Het eigen-woningbezit moet sterk worden bevorderd. In aanmerking komen onder meer 
de volgende maatregelen: 
- verlaging van het BTW-tarief op arbeid in de bouw; 
- verlaging van de overdrachtsbelasting bij de koop van woningen; 
- wettelijke beperking van de notariële tarieven bij de koop van een woning; 
- het weer fiscaal aftrekbaar maken van de onderhoudskosten aan het eigen huis, bijv. 
rft4 door invoering van een forfaitaire aftrekpost bij de inkomstenbelasting; 
- het fiscaal onbelast maken van fondsen voor woningonderhoud; 
- het bieden van een wettelijke mogelijkheid van gemeentegarantie op leningen om 
achterstanden in het onderhoud weg te werken; 
- stimulering van de bouw van optie-woningen; 
- het aantrekkelijk maken van sparen voor een eigen woning, met name voor jongeren. 
6.45 Er dient geen koppeling te bestaan tussen de hoogte van het huurwaardeforfait van het 
eigen huis en de huren. Het huurwaardeforfait wordt voor de komende periode bevroren 
op het niveau van 1994. 
6.46 Voor de eigen woning dient de aftrekbaarheid van de hypotheekrente te worden beperkt 
tot een hypotheekbedrag van f 200.000. 
6.47 De objectsubsidies aan de premiekoop- en premiehuursector moeten worden beëindigd. 
6.48 Ten behoeve van de minst draagkrachtigen in de samenleving dienen er voldoende sociale 
huurwoningen beschikbaar te blijven. 
6.49 Om te voorkomen dat de vergrote vrijheid voor de verhuurders inzake de jaarlijkse 
huuraanpassingen leidt tot een onbeheerste ontwikkeling van de individuele huur-
subsidie kan overwogen worden huurverhogingen te maximeren, bijv. door koppeling 
aan een maximum-percentage van de koopsom of de waarde van het pand. 
6.50 De huurders dienen in sterkere mate dan nu het geval is de kosten van het wonen voor 
hun rekening te nemen, zodat op termijn een kostendekkend huurniveau in de sociale 
huursector ontstaat. De zelfstandigheid en eigen verantwoordelijkheid van de partijen 
in deze sector wordt vergroot. Sociale verhuurders (gemeentelijke woningbedrijven, 
toegelaten instellingen en niet-winst beogende instellingen) moeten voldoende finan-
cieel draagkrachtig zijn om de benodigde activiteiten in het belang van de volkshuis-
vesting (onderhoud en nieuwbouw) te kunnen ontplooien, zonder dat overheidssteun in 
de vorm van objectsubsidies noodzakelijk is. 
6.51 In het kader van het woonruimteverdelingsbeleid moet, bijv. via termijnhuur, worden 
voorkomen dat burgers met hoge(re) inkomens in goedkope huurwoningen wonen. 
6.52 Voor huurders ouder dan 60 jaar wordt verplichte verhuizing afgewezen. Wel dienen er 
voldoende senioren-woningen te worden gebouwd om doorstroming te stimuleren. 
6.53 Stadsvernieuwing en renovatie van oude wijken hebben de voorkeur boven grote 
nieuwbouwprojecten. Stadsvernieuwing verdient steun om waar nodig de leefbaarheid 
van de steden en dorpen te bevorderen en de woonfunctie in winkelcentra te herstellen 
danwel te vergroten. 
6.54 De rijksbijdrage aan de stadsvernieuwing is een stimuleringsmaatregel, die op termijn 
moet worden beëindigd. Gemeenten en particuliere verhuurders hebben een eigen 
verantwoordelijkheid op het gebied van de stadsvernieuwing door hun bezit goed te 
beheren en te onderhouden. 
78 In de voorgaande hoofdstukken is vooral uiteengezet wat vanuit de optiek van 
'verantwoord kiezen en rechtvaardig delen' in eigen land gedaan zou moeten 
worden. Toch is hier en daar al duidelijk geworden dat de eigen huishouding 
vervlochten is met de buitenlandse politiek: Nederland bevindt zich politiek 
niet op een eiland, maar heeft een positie in de wereld. Ons land onderhoudt 
betrekkingen met andere staten, heeft hulpverlenings- of handelsrelaties met 
andere landen en maakt deel uit van internationale organisaties en bondgenoot-
schappen. Tal van problemen vragen om een aanpak op basis van internationale 
samenwerking: de milieuproblemen vertonen mondiale trekken, vraagstukken 
van vrede en veiligheid zijn veelal wereld-omspannend, de criminaliteit is 
meer en meer grensoverschrijdend en vraagt om een aanpak op basis van inter-
nationale samenwerking. Internatio-nalisering en globalisering zijn de tref-
woorden geworden in het buitenlands beleid. 
Anders dan in haar binnenlands beleid heeft de Nederlandse overheid in het 
buitenlands beleid natuurlijk geen directe, zelfstandige bevoegdheden en 
derhalve slechts zeer beperkte mogelijkheden tot vormgeving van de politieke 
orde. Toch gaat het in de buitenlandse politiek niet minder dan in de binnen-
landse aangelegenheden om 'kiezen en delen'. De centrale notie daarbij kan 
geen andere zijn dan die van de publieke gerechtigheid: in de internationale 
betrekkingen gaat het erom recht en gerechtigheid te dienen en te bevorderen. 
In het besef van de gebrokenheid van deze wereld dient met alle kracht te 
worden gestreefd naar vreedzame en rechtvaardige verhoudingen. 'Integrale 
gerechtigheidspolitiek' betekent dus ook internationale gerechtigheidspolitiek 
en vraagt om verantwoord kiezen en rechtvaardig delen. 
Ontwikkelingssamenwerking 
Als dat ergens duidelijk spreekt, dan is dat wel bij de ontwikkelingssamenwerking. De nood in 
de wereld is aangrijpend. In veel ontwikkelingslanden is er een enorm gebrek aan de eerste 
levensbehoeften en aan allerlei noodzakelijke voorzieningen. Willen we werkelijk gestalte 
geven aan een christelijk-sociale gerechtigheidspolitiek - 'verantwoord kiezen, rechtvaardig 
delen'-  dan zal in ieder geval de hulp aan de meest kansarmen in deze wereld moeten worden 
uitgebreid. Daarbij moet de nadruk worden gelegd op structurele hulp. Een daadwerkelijke 
bestrijding van het voedseltekort in ontwikkelingslanden heeft de allerhoogste prioriteit. Er 
moet een einde komen aan de beschamende situatie dat keer op keer miljoenen mensen met de 
hongerdood worden bedreigd, terwijl elders op aarde gekampt wordt met voedseloverschotten 
die uiteindelijk worden vernietigd. Niet de produktie, maar een rechtvaardige verdeling van 
voedsel vormt de kern van het probleem. Een wereidvoedselpian is in dit verband vereist. 
In het eerste hoofdstuk is gesteld dat het allochtonenvraagstuk een van de grote vraagstukken 
van de jaren '90 zal zijn. Het is in het kader van het thema ontwikkelingssamenwerking van 
belang ons te realiseren dat het vooral vanwege de schrijnende armoede in eigen land en de 
welvaart hier in het Westen is dat velen - voorzover ze daar kans toe zien - hier naar toe 
komenl Het vreemdelingen- en vluchtelingenvraagstuk is derhalve niet alleen een binnenlands 
probleem, maar evenzeer een zaak van buitenlands beleid, meer in het bijzonder van ontwikke-
lingssamenwerking. 
Gezien de ernst van de situatie bepleit de RPF een daadwerkelijke en substantiële verhoging 
van het budget voor ontwikkelingssamenwerking. Daadwerkelijk en substantieel: niet alleen 
door de 'vervuiling' van de begroting voor Ontwikkelingssamenwerking ongedaan te maken, 
79 maar tevens door verhoging van 1,5% naar 2% NNI (= 1,5% BBP). Daarenboven zou de 
- eveneens dringend noodzakelijke - hulp aan Oosteuropese landen niet ten koste mogen gaan 
van dit budget, dat bestemd moet blijven voor de allerarmste landen, dat wil zeggen: de landen 
die voldoen aan de ODA-normen. 
Meer geldhulp alleen is echter allerminst voldoende. Minstens zo belangrijk is dat er eerlij-
ke prijzen worden betaald voor produkten uit ontwikkelingslanden. Daarnaast is effectiviteits-
verbetering van de hulpverlening absoluut noodzakelijk. Meer dan nu al het geval is zal 
ontwikkelingshulp bovendien moeten worden verleend via particuliere organisaties; te denken 
valt aan de zogeheten mede-financieringsorganisaties, maar zeker ook aan kerken, zendings-
organisaties en para-kerkelijke instellingen. Immers: de immense nood in vele landen van de 
wereld staat niet los van de geestelijke nood als gevolg van culturele en godsdienstige 
omstandigheden. Een geestelijke vernieuwing is nodig om tot radicale oplossingen te komen. 
Waar enigszins mogelijk moet hulpverlening door particuliere en kerkelijke organisaties dan 
ook gepaard gaan met de verkondiging van de perspectief biedende boodschap van het Evangelie 
van Jezus Christus. 
Er mogen in beginsel alleen ontwikkelingsrelaties worden aangegaan met landen waar de 
mensenrechten worden gerespecteerd. Met name de vrijheid van godsdienst en de vrijheid van 
meningsuiting moeten gewaarborgd zijn. Andere randvoorwaarden voor het aangaan van hulp-
relaties kunnen zijn: een verantwoord financieel beheer van de publieke middelen, de beste-
ding van niet meer dan een redelijk percentage van de overheidsuitgaven aan bewapening, en 
het milieubeheer. 
Buitenlands beleid 
De notie van het 'verantwoord kiezen' stempelt eveneens het algemene buitenlands beleid: in 
het onderhouden van (diplomatieke) betrekkingen met andere staten, het erkennen van staten, 
het opkomen voor de mensenrechten en het zelfbeschikkingsrecht van bevolkingsgroepen, het 
deelnemen in bondgenootschappen, maken nationale regeringen voortdurend afwegingen en 
keuzes, die in de internationale volkerengemeenschap van groot gewicht worden gevonden. 
Een cruciale factor in de internationale betrekkingen is de handhaving van de klassieke mensen-
rechten. De Nederlandse regering behoort zich er met alle kracht en met gebruik van de haar 
ten dienste staande middelen voor in te zetten dat de mensenrechten wereldwijd metterdaad 
worden gehandhaafd. Met name valt te denken het respecteren en eerbiedigen van de rechten 
van ethnische en religieuze minderheden. Er dient druk te worden uitgeoefend op de regeringen 
van islamitische en boeddhistische landen waar de christelijke minderheid wordt vervolgd of 
in de uitoefening van fundamentele rechten (vrijheid van godsdienstig belijden, de Vrije ver-
kondiging van het Evangelie van Jezus Christus) wordt beperkt. Deze regeringen moeten ge-
wezen worden op de vrijheid van godsdienst, zoals verwoord in de verschillende internationale 
verdragen. In dit verband moet - als actueel voorbeeld - met verontwaardiging worden 
gewezen op de situatie in Soedan, waar de christenen zelfs te lijden hebben onder gerichte en 
systematische moordpartijen. Zorgwekkend zijn voorts de ontwikkelingen in enkele Oost-
europese staten (Bulgarije, Roemenië, GOS-republieken en Mongolië, waar achterstelling 
van evangelisch-christelijke gemeenten - zelfs uitsluiting van wettelijke erkenning - dreigt 
of al praktijk is. 
Nederland behoort voorts haar onafhankelijke positie in de volkerenwereld te benutten om op 
te komen voor de rechten op zelfbeschikking van volken die nu worden geknecht of niet over 
een eigen grondgebied beschikken. In het bijzonder kan gedacht worden aan de Koerden en de 
Tibetanen. 
Israël 
De staat Israël neemt in de internationale volkerengemeenschap een bijzondere plaats in. Hier 
vond het Joodse volk na een eeuwenlange verstrooiing een nationaal huis. Christelijke politiek, 
80 waarin men weet heeft van de bijzondere leiding van God met dit oude verbondsvolk, kent om 
die reden een bijzondere verbondenheid met en betrokkenheid op dit volk - in bijbels licht "de 
beminden om der vaderen wil" - en op de staat Israël, waarvan zowel het ontstaan in 1948 als 
het bestaan tot op de dag van vandaag terecht een Godswonder wordt genoemd. Solidariteit met 
en steun aan Israël moet dan ook het uitgangspunt zijn van het Nederlandse beleid. Met name is 
dit beleid gericht op erkenning van het bestaansrecht van Israël door de regeringen van de 
Arabische landen. 
Vanuit het oogpunt van internationale politieke verhoudingen kan Israël - vanzelfsprekend - 
aan zijn bijzondere geschiedenis geenszins een bevoorrechte positie in de internationale 
gemeenschap ontlenen en is men aan dezelfde volkenrechtelijke regels onderworpen als elke 
andere staat. Daarop mag de Israëlische regering ook aangesproken worden. Tegelijkertijd 
moet er oog voor zijn dat de geopolitieke situatie van Israël en de permanente dreiging van de 
zijde van zowel omringende Arabische landen als de PLO, de Israëlische regering ertoe nood-
zaken de eis van veilige en erkende  On  te verdedigen grenzen tot inzet te maken bij de onder-
handelingen in het kader van de vredesconferentie. 
Europa 
De positie van Nederland in de wereld is meer en meer vervlochten geraakt met die van de 
andere lidstaten van de Europese Unie. De geschiedenis geeft een voortdurende integratie van 
de EU-lidstaten te zien, met als belangrijke mijlpaal de totstandkoming van de interne markt 
per 1 januari 1993. Bovendien is met het Verdrag van Maastricht weer een stap verder gezet 
op weg naar de 'Verenigde Staten van Europa': in het verlengde hiervan zal nu immers gestalte 
worden gegeven aan meer politieke (EPU) en economische en monetaire eenwording  (EMU).  
Hoewel niet alle lidstaten een federale 'superstaat Europa' voor ogen staat, gaan de 
ontwikkelingen intussen in de praktijk wel degelijk in die richting. 
De RPF maakt haar eigen afweging en kiest op grond daarvan voor intensieve samenwerking en 
beleidsafstemming tussen de Europese staten op die beleidsterreinen waar dat nodig is: 
economie, handel, internationaal vervoer, landbouw, criminaliteitsbestrijding en milieu. Inte-
gratie in een supranationaal of federatief verband wijst zij echter principieel van de hand, 
met name vanwege het daarmee gepaard gaande verlies van de nationale soevereiniteit en de 
eigen politieke en sociaal-culturele identiteit. Verdere uitbreiding van de werkings-sfeer van 
het EG-Verdrag over nieuwe beleidsterreinen (bijv. onderwijs, volksgezondheid, Cultuur) en 
verruiming van bevoegdheden van EU-instellingen worden dan ook afgewezen. 
Er moet trouwens worden vastgesteld dat vorming van een Europese Unie voor de realisatie 
van de doelstellingen van samenwerking op de genoemde beleidsterreinen beslist niet noodzake-
lijk is, maar anderzijds wel allerlei problemen met zich meebrengt. We hoeven alleen maar te 
denken aan de enorme verscheidenheid in procedures, normen en voorschriften, culturen en 
demografische situaties, bestuurlijke en politieke structuren en zeden,  etc.  Bovendien ver-
toont de Europese machine in de praktijk vele gebreken, waaronder de fraude in de landbouw 
en de problemen met de structuurfondsen. De geringe democratische controle op het doen en 
laten van de verschillende EU-instellingen en op de totstandkoming van EU-regelgeving vormt 
een probleem op zichzelf. 
Daarbij komt nog het gegeven dat de Europese Unie vooral met zichzelf bezig is en een 'fort 
binnen Europa' is geworden. De diepste drijfveer achter de eenwording is vergroting van eigen 
welvaart en macht. Er is nauwelijks oog voor de belangen van landen en mensen achter de 
buitengrenzen. Dat wordt duidelijk in de handelspolitieke opstelling van de EU (het  GAIT-
overleg en de gevolgen voor met name de Derde-wereldlanden) en in de houding ten opzichte 
van de Oosteuropese staten, waaronder de voormalige Oostbloklanden. De drempels voor 
toetreding (bijv. tot de  EMU)  zijn voor deze landen veel te hoog, zodat er een tweedeling op het 
Europese continent dreigt. Het is in dit verband veelzeggend dat de naam 'Europa' voor velen al 
gereserveerd is voor het gebied van de Europese Unie. 
81 Internationale organisaties en bondgenootschappen 
Naast de Europese samenwerking brengt de positie van het kleine Nederland in de wereld in 
meer algemene zin met zich mee dal we in veel opzichten zijn aangewezen op samenwerking in 
internationaal verband. Heel duidelijk spreekt dat ten aanzien van het terrein van vrede en 
veiligheid (NAVO, WEU), maar ook anderszins heeft Nederland zijn plaats in internationale 
samenwerkingsverbanden in te nemen (VN). 
De Verenigde Naties vormen een platform voor interstatelijke besluitvorming en overleg. Het 
moet een intergouvernementele Organisatie blijven en mag zich niet ontwikkelen in de 
richting van een 'wereldregering'. Om die reden wordt een permanent VN-leger dan ook 
afgewezen. Wel kan incidenteel een VN-vredesmacht voor  peace-keeping'  of— zonodig -  'peace-
enforcing'  worden gevormd, in het bijzonder met het oog op oplossing van regionale (etnische) 
conflicten, zoals op de Balkan en meer specifiek in het voormalige Joegoslavië, in 
verschillende delen van Oost-Europa en in de voormalige Sovjet-Unie. Voor vredeshandhaving 
en -versterking in interne conflicten in een land komen in eerste instantie vredesmachten 
gevormd door regionale organisaties in aanmerking. Er zullen overigens initiatieven moeten 
worden genomen om te komen tot verhoging van de efficiency en effectiviteit van VN-
projecten. 
Bij de verdediging van het eigen grondgebied is Nederland te klein voor een zelfstandige natio-
nale defensie en zijn we vooral aangewezen op de NAVO. Aan het lidmaatschap van deze verdedi-
gingsorganisatie moet loyaal invulling worden gegeven. Een zelfstandige koers binnen het NAVO-
verband past ons niet. Dit uitgangspunt brengt zekere beperkingen mee, bijvoorbeeld waar het 
gaat om de herstructurering van onze defensie, de hoogte van het defensie-budget, de toekomst 
van de krijgsmacht en de rol van de West-Europese Unie (WEU) en de Nederlandse inbreng 
daarin. 
Defensie 
Nederland moet over een krijgsmacht beschikken die voldoende is toegerust om - in samen-
werking met de bondgenoten binnen het Noordatlantisch Bondgenootschap (NAVO) - ons land 
tegen buitenlandse agressie te beschermen. Het defensiebudget is sinds 1991 te fors en in een 
te hoog tempo neerwaarts bijgesteld. De grenzen van de mogelijkheden om nog verder te bezui-
nigen zijn bereikt. Met het oog op de noodzakelijke heroriëntatie op de taken van onze krijgs-
macht moet een (tijdelijke) verhoging zelfs niet uitgesloten worden geacht. In elk geval mogen 
er als gevolg van de bezuinigingen geen gedwongen ontslagen vallen. 
Onze krijgsmacht dient ook in de toekomst te blijven bestaan uit de drie vanouds bekende onder-
delen: zeemacht, landmacht en luchtmacht. Deze onderdelen moeten op geloofwaardige wijze 
operationeel kunnen zijn om daarmee tevens aan onze internationale verplichtingen te kunnen 
voldoen. 
Door het uiteenvallen van de vroegere Sovjet-Unie is een massale militaire dreiging ver-
dwenen. Deze verandere omstandigheden hebben geleid tot een herijking van de taken van de 
krijgsmacht. Er doen zich nieuwe veiligheidsrisico's voor als gevolg van de instabiele situatie 
in Oost-Europa en andere gebieden in de wereld. Het opkomend nationalisme in o.a. Rusland is 
in dit verband een niet te onderschatten factor. De Russische Federatie blijft o.a. vanwege haar 
status van nucleaire wereldmacht het land met het grootste militaire potentieel. De aanzien-
lijke verminderingen op defensie-uitgaven en uitvoering van verdragen betekenen dat het 
Russische leger niet in staat is om grootscheeps strategisch offensief tegen het Westen te 
beginnen. Door het verdwijnen van de Oost-West tegenstelling is het van groot belang om te 
beschikken over politieke en militaire instrumenten om door crisisbeheersing te voorkomen 
dat brandhaarden die aanvankelijk beperkt van omvang zijn, escaleren tot een conflict van 
grotere omvang. 
Het uitgangspunt van verantwoord kiezen' betekent voor de RPF dat er in het licht van de 
ontspanning en het einde van de Koude Oorlog' alle aanleiding is de aanvaardbaarheid van de tot 
82 nu toe beschikbare wapens en wapensystemen opnieuw kritisch te bezien. Zij stelt zich op het 
standpunt dat in de huidige omstandigheden de gegroeide spiralen van bewapening en 
(nucleaire) afschrikking niet langer verdedigbaar zijn. Concreet betekent dit dat er mondiaal 
gestreefd moet worden naar het zoveel mogelijk terugdringen van alles wat - verschrikkelijk 
genoeg - massavernietigingswapens' genoemd wordt. In het verlengde van de verschillende 
internationale verdragen zal alles in het werk gesteld moeten worden om de biologische en 
chemische wapens wereldwijd uit te bannen. De inspanningen van Nederland zullen er in het 
bijzonder op gericht moeten zijn de rol van het kernwapen (zowel het bezit als het gebruik en 
de verspreiding ervan) terug te dringen, ook in NAVO-verband. 
Antillen 
Sinds de jaren vijftig leefde de opvatting dat de Antillen op termijn zich zouden losmaken van 
het Koninkrijk der Nederlanden. Op grond daarvan is het bestuur van de eilanden steeds meer 
ruimte gelaten voor het voeren van een eigen beleid. 
Aruba opteerde ruim tien jaar geleden voor onafhankelijkheid, maar krabbelt weer terug. 
Internationale bepalingen maken het onmogelijk de destijds gevraagde onafhankelijkheid een-
zijdig op te dringen. 
Zolang de eilanden in de West deel wil blijven uitmaken van het Koninkrijk der Nederlanden 
zullen meerdan in het recente verleden het geval was de regels van de Nederlandse rechtsstaat 
van kracht moeten zijn en worden nageleefd. De Antillen mogen geen blok aan het been van het 
Koninkrijk worden. 
Vanuit deze visie op de positie van Nederland in de wereld kiest de RPF voor de volgende 
aktiepunten: 
Ontwikkelingssamenwerking 
7.1 Het budget voor ontwikkelingssamenwerking moet verhoogd worden tot 2% van het 
Netto Nationaal Inkomen. 
7.2 De uitgaven in het kader van ontwikkelingssamenwerking moeten in het algemeen 
efficiënter en effectiever worden besteed, via onder meer de volgende maatregelen: 
- concentratie van de hulpverlening door vermindering van het aantal landen waarmee 
een ontwikkelingsrelatie wordt onderhouden; 
- coördinatie in EU-verband om tot gezamenlijke hulpverlening in regioverband te 
komen en vermindering van de uitgaven via de VN-organisatie (multilaterale hulp); 
- kleinschaliger aanpak bij projectkeus om risico 's van mislukken te verkleinen en 
meer aan te sluiten bij de plaatselijke mogelijkheden; 
- hulpverlening waar mogelijk via betrouwbare particuliere (kerkelijke) organi-
saties; 
- versterking van de controle door periodieke verslaglegging; 
- scherpere selectie van projecten, waarbij zoveel mogelijk wordt aangesloten bij 
behoeften van het betreffende land en meer gebruik wordt gemaakt van Nederlandse 
deskundigheid (landbouw, weg- en waterbouwkunde); 
- terugdringen van bureaukosten door afslanking van de beleidsafdeling van het depar-
tement Ontwikkelingssamenwerking. 
7.3 Het verlenen van ontwikkelingshulp mag pressiemiddel zijn om het naleven van burger- 
lijke vrijheden te bevorderen, dan wel af te dwingen. 
83 7.4 Voor het verlenen van noodhulp in geval van (natuur)rampen moet alleen gelet worden 
op een goede verdeling van de beschikbare goederen. Waar nodig zullen voedseltranspor-
ten moeten worden begeleid door VN-militairen. 
7.5 Er dient meer geld te worden uitgetrokken in het kader van de Kleine Ambassade Projec- 
ten, die zeer succesvol zijl'h 
7.6 Het ontwikkelingsbeleid dient primair gericht te zijn op landen en groepen met de 
laagste inkomens. Vanuit de bestrijding van de mensonterende armoede moeten blijven-
de effecten worden bereikt, die leiden tot verzelfstandiging van land en inwoner. 
Centraal daarbij staat het tot zijn recht laten komen van de individuele mens. Hulp 
dient daarbij gericht te zijn op de productie van voldoende en volwaardig voedsel, goed 
basisonderwijs met aansluitend vakonderwijs en acceptabele gezondheidzorg. 
7.7 Het opzetten en uitwerken van een wereidvoedselplan behoeft de hoogste prioriteit. In 
geval van hongersnood moet voedsel op gestructureerde wijze beschikbaar worden ge- 
steld zonder dat daarvoor al dan niet grootschalige (bedel)acties moeten worden opgezet. 
7.8 De ontwikkeling van het platteland verdient alle aandacht, inclusief het milieuvriende- 
lijk bewerken van de gronden. Herbebossing is een belangrijk actiepunt om erosie-
werking tegen te gaan. Bijzondere aandacht moet worden gegeven aan het weer in 
produktie brengen van verwaarloosde gronden. Er dienen speciale programma's voor 
bemesting en herplant van bomen te worden ontworpen. 
7.9 Invoer van tropisch hardhout mag alleen plaats vinden uit landen die de instandhouding 
van het tropisch regenwoud bevorderen door een evenwichtig en duurzaam land- en 
bosgebruik. De overheid zal op de herkomst van geïmporteerd hardhout toezien. 
Ontwikkelingsfondsen zullen worden ingezet om werkers in de houtproduktie te scholen 
in bosbouwprojecten. 
7.10 Het kwijtschelden van schulden vormt een belangrijk aspect in de relatie tot de landen 
in de Derde Wereld. Aan landen waar een gezond financieel-economisch beleid wordt ge-
voerd dat er op gericht is het publieke belang te dienen, moeten schulden worden kwijt-
gescholden. Voor elk land moet een afzonderlijke regeling inzake schuldsanering worden 
getroffen. 
7.11 Het totstandkomen van een interne EU-markt mag geen belemmering (gaan) vormen 
voor ontwikkelingslanden om hun produkten op de EU-markt af te zetten. Verzet van 
Zuidelijke EU-Iidstaten dient te worden gebroken. Aan ontwikkelingslanden moeten 
handelspreferenties worden verleend. Er moet zowel in nationaal als in EU-verband een 
einde komen aan protectionisme. Ook moet worden tegengegaan dat voedseloverschotten 
uit de EU op de markten in de Derde Wereldlanden worden gedumpt. 
7.12 De Nederlandse bijdrage aan het  AFRO-ASIAN Institute  in Tel Aviv (opleiding voor 
bestuurskundigen in de ontwikkelingslanden en landbouwkundigen) moet in het kader 
van samenwerkingsprogramma met Israël worden opgevoerd. Te denken valt aan directe 
financiële steun. 
7.13 De overheid heeft tot taak objectieve voorlichting te geven over het nut en effect van 
ontwikkelingssamenwerking. Het werk van de  NCO  voldoet niet aan dat criterium. De  
NCO  moet daarom worden opgeheven. 
84 7.1 4 Vanuit de middelen voor Ontwikkelingssamenwerking moet meer geld worden vrijge-
maakt voor directe vluchtelingenhulp in de eigen regio. Te denken valt aan geheel of 
gedeeltelijke financiering van projecten, die particuliere hulporganisaties als ZOA en 
andere uitvoeren. 
Midden-Oosten 
7.15 Nederland dient ervoor te ijveren dat het bestaansrecht van de staat Israël internatio-
naal wordt erkend, in het bijzonder door de Arabische landen, en dat Israël kan leven 
binnen veilige en te verdedigen grenzen. 
7.16 De in 1991 gestarte vredesconferentie zal ertoe moeten leiden dat de buurlanden Syrië 
en Jordanië het bestaan van Israël accepteren en de staat van oorlog beëindigen. 
7.17 Ter oplossing van het Palestijnse vraagstuk en teneinde recht te doen aan de nationale 
aspiraties van het Palestijnse volk zal er een Palestijnse staat moeten komen, die 
evenwel alleen kan worden geaccepteerd als de regering van die staat Israël volledig 
erkent en alle geweld tegen Israël afzweert. 
7.18 Jeruzalem moet door de regering worden aangemerkt als de ondeelbare hoofdstad van de 
staat Israël. De Nederlandse ambassade moet derhalve zo spoedig mogelijk weer in Jeru-
zalem worden gevestigd. 
7.19 De PLO mag direct noch indirect in de conferentie participeren zolang deze Organisatie 
niet ondubbelzinnig de staat Israël erkent en gewapende aanslagen afzweert. De PLO mag 
evenmin als de enige vertegenwoordiger van het Palestijnse volk worden aangemerkt. 
De Nederlandse regering moet officiële contacten met de PLO mijden; het PLO-kantoor 
in Den Haag moet worden gesloten. 
7.20 Uit de fondsen voor hulp aan Oost-Europa zal een bedrag beschikbaar moeten worden 
gesteld voor de opvang van naar Israel emigrerende Russische Joden. 
Zuid-Afrika. Indonesië en Suriname 
7.21 In haar beleid werkt de Nederlandse regering stimulerend ten aanzien van het demo-
cratiseringsproces en de gelijkberechtiging van alle Zuidafrikaanse bevolkingsgroepen. 
Er wordt geen rechtstreekse financiële steun aan politieke partijen of groeperingen ver-
strekt. 
7.22 Het Cultureel Verdrag met Zuid-Afrika dient te worden hersteld. 
7.23 Nederland heeft een ereschuld ten aanzien van de in het verleden in de steek gelaten 
Molukkers en Papoea's. Vanwege deze ereschuld en het beleden recht op zelfbeschikking 
van volkeren zal Nederland zich in internationale fora inzetten om de verlangens naar 
autonomie van de Molukkers en de Papoea's te ondersteunen. 
7.24 Gelet op de historische banden met Suriname is er een morele verplichting om - binnen 
het kader van het Raamverdrag - de Surinaamse regering steun te verlenen, mits de 
democratie en een goed financieel beheer worden gegarandeerd. 
85 Nederlandse Antillen 
7.25 Aruba moet overeenkomstig de afspraken van de Ronde-Tafelconferentie in 1983 per 1 
januari 1996 onafhankelijk worden. Wordt daarvan alsnog afgezien, dan wordt de nu 
bestaande status aparte niet gecontinueerd, maar maakt Aruba weer deel uit van de 
Nederlandse Antillen. 
7.26 Zolang de Antillen deel uitmaken van het Koninkrijk der Nederlanden moet de rechts-
orde van het Koninkrijk worden gehandhaafd en nageleefd. De bestuurskracht moet 
worden versterkt, de ambtelijke structuur grondig gesaneerd en het financieel beheer 
verbeterd. Nederland verleent technische bijstand zo lang dat nodig wordt geacht. 
7.27 De vijf - of met Aruba erbij zes - eilanden van de Antillen moeten gezamenlijk een land 
binnen het Koninkrijk zijn, waarbij de eigen autonomie wordt vorm gegeven overeen-
komstig de in Nederland te vormen regio's. Een status aparte voor de grotere eilanden 
wordt afgewezen. 
7.28 Het Statuut voor het Koninkrijk der Nederlanden, waarin de verhoudingen binnen het 
Koninkrijk zijn geregeld, dient te worden gereviseerd en gemoderniseerd. 
7.29 De Antillen moeten in financieel opzicht minder afhankelijk worden van Nederland. De 
bijdrage uit de middelen van ontwikkelingssamenwerking moeten worden verlaagd en op 
termijn gestaakt. De financiële positie van de kleine eilanden Bonaire, Sint Eustatius en 
Saba behoeft speciale aandacht. 
7.30 Nederland draagt zorg voor de verdediging van de Antillen en verleent (militaire) bij-
stand bij de bestrijding van de smokkel in verdovende middelen. 
7.31 De Antillen dienen de zorg voor natuur en milieu te vergroten en af te stemmen op de 
regelgeving in Nederland. 
7.32 Het voortgezet- en beroepsonderwijs op de Antillen moet op Koninkrijksniveau worden 
gebracht, zodat er minder behoefte is om onderwijs in Nederland te volgen. 
7.33 Inwoners van het Koninkrijk hebben gelijke rechten om zich waar dan ook in het 
Koninkrijk te vestigen. Er dienen wel beperkende maatregelen te komen voor minder-
jarige Antillianen die zonder deugdelijke motieven naar Nederland komen. 
7.34 Nederland moet de Antillen behulpzaam zijn bij de opvang en resocialisering van drugs-
verslaafden. 
7.35 De Antillen moeten streven naar een samenwerkingsverband met andere (ei)landen in 
het CaraThisch gebied. 
Europese Unie 
7.36 De Europese samenwerking dient niet verder uitgebouwd te worden in de richting van 
een federatief verband. Het karakter van Nederland als constitutionele monarchie en 
parlementaire democratie dient behouden te blijven, evenals de eigen cultuur, het maat-
schappelijk bestel en nationale verworvenheden als de grondwettelijke gelijkstelling 
van bijzonder en openbaar onderwijs en het eigensoortige stelsel van sociale zekerheid. 
86 7.37 In een Europese Politieke Unie moeten lidstaten bij de besluitvorming in het uiterste 
geval een beroep op hun nationale belang kunnen blijven doen (toepassing van het 
principe van het 'vitaal belang'). 
7.38 Nederland behoort zijn diplomatieke betrekkingen zelfstandig te blijven onderhouden, 
ook wanneer in het kader van de EPU zou worden overgegaan tot vestiging van gemeen-
schappelijke diplomatieke posten in het buitenland. 
7.39 Het verdient aanbeveling dat de leden van het Europese Parlement tevens lid zijn van de 
Staten-Generaal ('dubbelmandaat'). Meer in het bijzonder wordt gedacht aan een gecom-
bineerd lidmaatschap van het Europese Parlement en de Eerste Kamer. 
7.40 Bijeenkomsten van het congres van de nationale parlementen van de lidstaten (zgn. 
Assisen-overleg) hebben een informeel karakter. Uitkomsten van een dergelijk over-
leg, bijv. in de vorm van aanbevelingen, zijn op geen enkele wijze bindend voor de 
nationale parlementen. 
7.41 Verbreding van de EU mag niet betekenen dat het roulerend voorzitterschap van de EU 
alleen in handen komt van de grotere lid-staten. De Nederlandse regering dient zich 
hiervoor sterk te maken. 
7.42 Om verhuizingen en onnodige kosten te voorkomen dient het Europese Parlement in 
Brussel te worden gevestigd. 
7.43 De vorming van een Europese Monetaire Unie, met onder andere één Europese centrale 
bank met centrale bevoegdheden en één Europese munt, wordt afgewezen. Ook in een  
EMU  is de gulden als betaalmiddel bruikbaar. 
7.44 Een verhoging van de financiële bijdragen aan de EU mag niet worden overwogen, zolang 
de EU niet eerst zelf in financieel opzicht orde op zaken hebben gesteld. Hierbij wordt 
met name gedacht aan de fraude bij landbouwsubsidies en de structuurfondsen. 
7.45 Samen met andere EU-Iidstaten verleent Nederlandse regering hulp aan Oosteuropese 
landen om de overgang naar de markteconomie te vergemakkelijken. De armste Oosteuro-
pese landen, zoals Albanië en Roemenie, verdienen de meeste aandacht. 
7.46 De verbreding van de EU met Oosteuropese Staten verdient aanbeveling. De Europese 
Economische Ruimte is een instrument om deze verbreding te bewerkstelligen. Wan-
neer de  EMU  deze verbreding belemmert, dan wordt zij opengebroken. 
7.47 De EU dient de verantwoordelijkheid voor de ontwikkelingshulp niet over te nemen van 
de afzonderlijke lidstaten. Derhalve dient de huidige structurele EU-projecthulp te 
worden beëindigd. Wel is in EU-kader een betere coördinatie en afstemming van de 
nationale hulpprogramma's gewenst. 
Verenigde Naties 
7.48 Het niet nakomen van hun financiële verplichtingen door de lidstaten van de Algemene 
Vergadering behoort automatisch te leiden tot sancties, zoals tijdelijke schorsing van 
het lidmaatschap. 
87 7.49 Organisaties, zoals de Europese Unie, kunnen niet als lid van de Algemene Vergadering 
worden toegelaten. 
7.50 Het verdient aanbeveling het aantal permanente leden van de Veiligheidsraad uit te 
breiden. Deze nieuwe permanente leden hebben geen vetorecht. Inhoudelijke besluiten 
worden op basis van een gewogen stemming genomen. 
7.51 In de Veiligheidsraad dienen afstemming en coördinatie van de aanpak van mondiale 
milieuvraagstukken plaats te vinden. 
7.52 Deelname door Nederland aan een VN-vredesmacht wordt per geval bekeken en vereist 
vooraf instemming van het Nederlandse parlement. Uitzending van dienstplichtige mili-
tairen in VN-verband geschiedt alleen op basis van vrijwilligheid. 
Krijgsmacht 
7.53 Gelet op de onzekere veiligheidssituatie dient er een minimum-sterkte van de krijgs-
macht te worden gehandhaafd van circa 50.000 manschappen in vredestijd en 110.000 
in oorlogstijd. Dit betekent dat de opkomstplicht voor dienstplichtigen moet worden 
gehandhaafd. Voor jongens kan de dienstplicht onderdeel zijn van de sociale dienstplicht. 
Bezuinigingen mogen in geen geval leiden tot gedwongen ontslagen. 
7.54 Het is ongewenst dat vrouwen in de krijgsmacht worden opgeleid voor gevechtsfuncties, 
dan wel worden geplaatst op marineschepen. 
7.55 Het salaris van de beroepsmilitairen dient afgestemd te zijn op kennis, kunde en verant-
woordelijkheid. De wedde voor de dienstplichtige militairen moet neerwaarts worden 
bijgesteld. 
7.56 De duur van de diensttijd kan worden bekort tot negen maanden. Zo nodig met inlevering 
van ATV- en vakantiedagen. Er moet een zinvol opleidingsprogramma worden opgesteld, 
waarbij leegloop wordt voorkomen. 
7.57 De overheid draagt er blijvend zorg voor dat in de krijgsmacht geestelijke verzorging 
kan worden gegeven. Dat geldt ook wanneer tot een beroepsleger zou worden overgegaan. 
In geval Nederlandse militairen in het kader van vredesoperaties naar het buitenland 
worden gezonden, dient in elk geval een geestelijk verzorger mee te gaan. Er kan niet 
worden volstaan met een humanistisch raadsman of -vrouw. 
7.58 In de krijgsmacht dient een actief beleid te worden gevoerd tegen overmatig drank-
gebruik, vloeken, verspreiding van pornografische lectuur en het gebruik van drugs. 
7.59 De opleiding van personeel moet waar mogelijk in gezamenlijkheid met andere NAVO-
bondgenoten worden opgezet. 
7.60 Training van de Nationale Reserve op adequaat niveau blijft gewenst. 
7.61 Om aanpassing van de landmacht aan de nieuwe veiligheidssituatie mogelijk te maken 
moet naast de drie parate brigades ook een mobilisabele reserve van een verantwoorde 
operationele omvang (drie brigades) worden aangehouden. 
88 7.62 Grootschalige militaire oefenterreinen moeten zo mogelijk van natuurbeschermings-
gebieden naar andere locaties worden verplaatst. Om overlast en aantasting van het 
milieu tegen te gaan moet het oefenen met simulatoren worden uitgebreid. 
7.63 In verband met de verminderde mogelijkheden in Duitsland moet in Frankrijk, Canada 
en andere NAVO-landen gelegenheid voor oefeningen in groter verband worden gezocht. 
7.64 Bij (NAVO)oefeningen moet de zondag in principe als rustdag worden beschouwd. 
7.65 Gelet op de strategische ligging van ons land blijft een toegeruste zeemacht geboden. De 
voorgestelde personeelsreductie van 25% bij de Koninklijke Marine moet in dit licht 
worden verminderd. 
7.66 De marine dient in vredestijd mede te worden ingezet ter bestrijding van zeevervuiling 
en drugsmokkel, dit laatste met name in het Antillen-gebied. 
7.67 De Kustwacht dient een onderdeel van de Koninklijke Marine te worden. De Kustwacht 
krijgt dan onder andere de beschikking over de communicatie- en coördinatiemiddelen 
waarover de marine nu al beschikt. 
Internationale organisaties en bondaenootschappen 
7.68 Het vrede- en veiligheidsbeleid krijgt voor alles gestalte binnen de NAVO als Atlantisch 
bondgenootschap. Nederland dient op geloofwaardige wijze in de NAVO te participeren. 
7.69 De betrokkenheid van de Verenigde Staten bij de Europese veiligheid in NAVO-verband 
is onmisbaar. Dit behoort tot uiting te komen in de blijvende aanwezigheid van Ameri-
kaanse troepen in West-Europa. 
7.70 Om te voorkomen dat de vorming van Euro-korps tot ontvlechting van de NAVO leidt, 
moet de leiding van dit korps permanent onder NAVO-bevel worden geplaatst. 
7.71 Het lidmaatschap van de NAVO moet worden opengesteld voor landen uit Midden- en Oost-
Europa. 
7.72 De luchtmobiele brigade moet worden omgevormd tot een onderdeel van het Nederlands-
Duitse legerkorps. Er zijn dan minder investeringen nodig in kostbaar materieel. 
7.73 Omdat de veiligheidsrisico's diffuser zijn dan in het verleden het geval was, is het 
belangrijk dat militair optreden internationaal gelegitimeerd is. Internationale organi-
saties zoals de Verenigde Naties, de CVSE en de NAVO spelen een belangrijke rol bij het 
overleg en de meningsvorming op grond waarvan tot inzet van militaire middelen moet_ 
worden overgegaan. 
7.74 De CVSE dient een intergouvernementele Organisatie te blijven, met als taak om op het 
gebied van vrede en veiligheid nauw samen te werken met de Noord-Atlantische Samen-
werkingsraad. In het kader van de Noord-Atlantische Samenwerkingsraad en de CVSE 
moeten inspanningen worden verricht om territoriale geschillen tussen de GOS-repu-
blieken op vreedzame wijze bij te laten leggen. 
7.75 Er moet naar wegen worden gezocht om het aantal internationale organisaties op het 
89 terrein van vrede en veiligheid te verkleinen. 
7.76 Nederland behoort bondgenootschappelijk een proportionele bijdrage te leveren ten 
aanzien van veiligheidsoperaties. 
7.77 De inzet van de Nederlandse krijgsmacht in crisisbeheersingsoperaties mag niet ten 
koste gaan van de bondgenootschappelijke operaties en territoriale beveiliging. 
7.78 De Westeuropese Unie is een belangrijk instrument om de Europese pijler van het 
Atlantisch bondgenootschap te versterken. Deze Unie zal niet mogen dienen als de 
defensie-component van een Europese Politieke Unie. 
Wapens en materieel 
7.79 Initiatieven dienen te worden genomen of te worden gesteund om wereldwijd te komen 
tot de uitbanning van biologische en chemische wapens. Landen die zich nog niet hebben 
aangesloten bij het verdrag dat de produktie en het gebruik van chemische wapens 
verbiedt, zoals de Arabische landen, moeten worden gestimuleerd dit alsnog te doen. 
7.80 Nederland zal zich er actief voor moeten inzetten dat het bezit, het gebruik en de 
verspreiding van kernwapens en kernwapentechnologie krachtig worden tegengegaan. 
7.81 In het kader van het START 11-verdrag moet het aantal strategische kernwapens in 
Rusland, Oekraïne, Kazachstan en de Verenigde Staten worden geminimaliseerd. Ook 
China, Frankrijk en het Verenigd Koninkrijk moeten bij het START 11-Verdrag worden 
betrokken. 
7.82 Ter bevordering van de standaardisering dient de aankoop van het materieel zoveel 
mogelijk in samenwerking met andere NAVO-partners te gebeuren. Bij samenwerkings-
projecten van defensiematerieel bevordert de regering co -development.  
7.83 Bij aankopen In het buitenland moeten voldoende compensatie-orders worden verwor-
ven, om de positie van de Nederlandse industrie in het buitenland te verstevigen. 
90 A. Verantwoording 
De cijferopstelling is gebaseerd op de meerjarenramingen uit de miljoenennota 1994 en 
berekeningen van het Centraal Planbureau. 
Het CPB geeft in het Centraal Economisch Plan van 1993 twee scenario's weer, een behoed-
zaam en een gunstig. Het gunstige scenario heeft als aanname een groei van 3% NNI, het 
behoedzame, zoals geactualiseerd in een CPB-notitie van december 1993, een groei van 
1,5% NNI. De prijsmutatie komt in het laatste scenario uit op 2,5%. Voor 1994 gelden, op 
basis van de miljoenennota, ramingen van resp. 1% voor de groei en 2,5% voor de prijs-
mutatie. 
Voorzichtigheidshalve is bij de berekening van de noodzakelijke ombuigingen in de volgende 
kabinetsperiode uitgegaan van het behoedzame scenario. 
Het behoedzame CPB-scenario maakt duidelijk dat in het licht van de ontwikkeling van staats-
schuld en financieringstekort een voortgaande inspanning om het tekort te reduceren nood-
zakelijk is. De voorgenomen tekortreductie in het program bedraagt 0,5%-punt NNI per 
jaar. 
Het CPB heeft sombere verwachtingen aangaande de werkgelegenheid en het beroep op sociale 
uitkeringen. Belangrijke actiepunten van de RPF betreffen dan ook maatregelen om de werk-
loosheid tegen te gaan, bijvoorbeeld een forse loonmatiging en verlaging van de lastendruk op 
arbeid. 
Dit betekent een niet onaanzienlijk koopkrachtverlies. Een en ander maakt een zekere koop-
krachtreparatie voor de huishoudens met een minimuminkomen noodzakelijk. 
Als nader uitgangspunt geldt het streven de collectieve lastendruk (volgens de nieuwe definië-
ring van het CPB) op een niveau te houden van ongeveer 51,3% van het NNI. 
De intensiveringen, c.q. ombuigingen vloeien voort uit de actiepunten in de verschillende 
hoofdstukken. De door het CPB ingevulde, in de Miljoenennota 1994 nog opengelaten ombui-
gingsdoelstelling van 5 miljard op de collectieve sector wordt in beginsel overgenomen. 
De cijfers zijn steeds in miljarden guldens. 
91 B. Indicatief overzicht voorgenomen intensiveringen 
1. Reductie financieringstekort 7,3 
2. Overige intensiveringen 
Ten laste van de Rijksbegroting 
- zuivering begroting ontwikkelingssamenwerking vlg ODA 
en verhoging budget naar 2% NNl tegen factorkosten 3,3 
- Oost-Europa 0,6 
- defensie 0,2 
- Justitie 0,2 
- politie 0,1 
- milieu 0,3 
- natuur en bos 0,2 
- bijdragen 0V 0,1 
- infrastructuur 0V en vaarwegen 2,0 
- koopkrachtreparatie minima 1,0 
Totaal: 8,0 
Ten laste van de sociale fondsen 
arbeidsvoorwaarden verzorgende sector 0,2 
verslavingszorg 0,1 
financiering patientenplatform 0,1 
Totaal: 0,4 
92 C. Inventarisatie ombuigingen 
Ten gunste van rijksbegroting 
- landbouw 0,2 
- kwaliteitszorg en onderzoek landbouw 0,2 
- technologie en ruimtevaart 0,4 
- TNO e.a. instituten 0,1 
- emancipatie + kinderopvang 0,5 
- welzijn en mij, ontwikkeling 0,1 
- kunsten 0,2 
- objectsubsidies (actief deel) 0,6 
—lHS 0,2 
- besparing op sociale voorzieningen door werkgelegen- 
heidsbeleid, uitkeringsplichten, sociale dienstplicht, 
verminderd aanbod werkzoekenden door splitsingsstelsel 
en schrappen kinderopvang 1 
- adviesraden 0,1 
- efficiency en vereenvoudiging 1 
- fraudebestrijding 1 
- voorlichting 0,3 
- ambtenaren en tgv loonmatiging 1 
- VUT beperken 1,5 
- wachtgelden 0,5 
- studiefinanciering incl. korting 0V-kaart 0,4 
- korten op uitbesteed beleidsmatig onderzoek 1 
- asielzoekers door opvang in eigen regio 0,2 
- investeringen in wegen 1 
Totaal: 11,5 
Ten gunste van sociale fondsen 
- herziening stelsel van sociale zekerheid 25 
- subsidies volksgezondheid 0,2 
- stelselherziening gezondheidszorg (eigen risico, 
beperkt pakket,  etc.) 2 
Totaal: 4,7 
93 D. Belastingoverzicht 
De voorziene lastenverhogingen volgen hieronder. De opbrengst daarvan wordt grotendeels 
teruggegeven via lastenverlichting elders, gezien de doelstelling terzake van de collectieve 
lastendruk in 1998. 
renastenverhoaina: 
reiskostenforfait 0,8 
verhoging autokostenforfait 0,3 
fiscale aanpak lease-auto's 0,5 
beperking zelfstandigenaftrek 0,3 
afschaffen renteaftrek consumptief krediet 0,8 
studiekostenaftrek 0,1 
geschenkenregeling 0,2 
investeringsaftrek 0,6 
hypotheekrenteaftrek boven 2 ton 0,3 
pleziervaartuigenbelasting pm 
milieuheffingen en energiebelasting 5 
belasting automobiliteit 2,7 
accijnsverhoging bier, wijn en alcohol 1 
tabaksaccijns 0,7 
Totaal: 13,3 
Aanwending belastinoverhogingen; 
verlaging overdrachtsbelasting 0,8 
Verlaging loon- en inkomstenbelasting 7,7 
afschaffing kapitaalsbelasting 0,5 
afschaffen accijns alcoholvrije dranken 0,4 
ecologische  reshuffling  BTW-heffing 
verruiming rente- en dividendvrijstelling 0,1 
Totaal: 9,5 
Naar financieringstekort 3,8  
13,3  
Deze cijferopstelling is tot standgekomen met medewerking van het Centraal Plan Bureau. 
94 _--- - - 
LIJST VAN AFKORT INGEN 
AAW - Algemene Arbeidsongeschiktheidswet 
ABW Algemene Bijstandswet  
AID  Algemene Inspectie Dienst 
AKW Algemene Kinderbijstagwet 
ANW Algemene Nabestaandenwet 
AOW Algemene Ouderdomswet 
ATV Arbeidstijdverkorting 
AWBZ Algemene Wet Bijzondere Ziektekosten 
BBA Buitengewoon Besluit Ambtenaren 
BBO Beroepsbegeleidend Onderwijs 
BBP Bruto Binnenlands Produkt 
BNP Bruto Nationaal Produkt  
BST Bovine  Somatotropine 
BTW Belasting Toegevoegde Waarde 
CAO Collectieve Arbeidsovereenkomst 
cfk's chloorfluorkoolwaterstoffen 
CPB Centraal Plan Bureau 
CVSE Conferentie over Vrede en Samenwerking in Europa 
EG Europese Gemeenschap  
EMU  Economische en Monetaire Unie 
EPU Europese Politieke Unie 
EU Europese Unie 
GATT  General  Agreement  on  Tarifs and  Trade  
GFT Groente-, Fruit- en Tuinafval 
GIFT  Gamete  Intra  Fallopian  Transfer 
GLB Gemeenschappelijk Landbouw Beleid 
GMV Gereformeerd Maatschappelijk Verbond 
GOS Gemenebest van Onafhankelijke Staten 
HAVO Hoger Algemeen Vormend Onderwijs 
HBO Hoger Beroepsonderwijs 
HDTV High  Definition Television  
HSL Hoge Snelheids Lijn 
l&R Identificatie en Registratie 
IHS Individuele Huursubsidie 
IPR lnvesterings Premieregeling 
ISP Integraal Structuurplan Noorden des  lands  
IVF In Vitro Fertilisatie 
KCA Klein Chemisch Afval 
KMBO Kort Middelbaar Beroepsonderwijs 
MAVO Middelbaar Algemeen Vormend Onderwijs 
MBO Middelbaar Beroepsonderwijs 
MKB Midden- en Kleinbedrijf 
NAVO Noord-Atlantische Verdrags Organisatie 
NBP Natuurbeleidsplan  
NCO  Nationale Commissie Ontwikkelingssamenwerking 
NMP Nationaal Milieubeleidsplan 
NNI Netto Nationaal Inkomen 
95 NOS Nederlandse Omroep Stichting 
NS Nederlandse Spoorwegen 
ODA Official  Development Assistance  
OESO Organisatie voor Economische Samenwerking en Ontwikkeling 
OETC Onderwijs in Eigen Taal en Cultuur 
0V Openbaar Vervoer 
Pabo Pedagogische Academie voor Basisonderwijs 
pbo publiekrechtelijke bedrijfsorganisatie 
PLO  Palestine Liberation Organization 
PSI Porcine  Somatotropine 
RMU Reformatorisch Maatschappelijke Unie  
ROC  Regionaal Opleidings Centrum 
SER Sociaal-Economische Raad 
START  Strategic  Arms  Reduction Talks  
STER Stichting Ether Reclame 
Stirezo Stichting Recht zonder onderscheid 
TAC Total  Allowable  Catch 
tbs terbeschikkingstelling 
TNO Instituut voor Toegepast Natuurwetenschappelijk Onderzoek 
ULV Ultra Lichte Vliegtuigen 
UNCED  United Nations  Conference  on  Environment and  Development  
VBO Voorbereidend Beroepsonderwijs 
VBOK Vereniging ter Bescherming van het Ongeboren Kind 
VN Verenigde Naties 
VUT Vervroegde Uittreding 
VWO Voorbereidend Wetenschappelijk Onderwijs 
WAGW Wet Arbeid Gehandicapte Werknemers 
WAO Wet op de arbeidsongeschiktheidsverzekering 
WBO Wet op het Basisonderwijs 
WEU West-Europese Unie 
WO Wetenschappelijk Onderwijs 
WSNS Weer Samen Naar School 
WSW Wet Sociale Werkvoorziening 
ZOA Stichting Zuid-Oost Azië 
ZW Ziektewet 
96 Groenelaantje 20 
Postbus 302 
8070 AH Nunspeet 
Tel. 03412 - 56744 
Fax 03412 - 60348 
REFORMATORISCH E  
POLITIEKE FEDERATIE 