Verkiezingsprogram CPN 1956 
 
1. Lonen omhoog, prijzen stabiel. 
Herstel en verbetering van de geleide loonvorming; verplichte betaling aan alle 
loontrekkers en daarmee gelijkgestelden van de 3% achterstand over 1955; 6% 
loonsverhoging zonder aftrek van secundaire verbeteringen; verhindering van 
prijsstijging door een prijsstop aan de bron; belastingverlaging voor alle werkende mensen: arbeiders, middenstanders en landbouwende bevolking. 
 
2. Woningnood; volksvijand nummer 1. 
Snelle opvoering van de woningbouw door gemeenschappelijk overleg van alle 
betrokkenen met een minimum-programma van 75.000 woningen per jaar; geen 
huurverhoging zonder volledige compensatie. 
 
3. Bescherming van ons nationale landbouwbedrijf. 
Rechtvaardiger verdeling ven het nationale inkomen tussen industrie en 
landbouw, door extra belasting op de hoge winsten der grote industrieconcerns ten 
gunste van het landbouwbedrijf; lonende garantieprijzen voor alle basisprodukten; 
bijzondere hulp aan noodlijdende bedrijven. 
 
4. Verbetering ouderdomsvoorziening. 
Volledige compensatie van de premie door loonsverhoging; geen aanpassing van 
bestaande pensioenrechten. 
 
5. Voor het openbare onderwijs en de onderwijzers. 
Nieuwe verdeling van de Rijksuitgaven voor het onderwijs, waardoor een einde 
wordt gemaakt aan de tenachterstelling van het openbare onderwijs, onmiddellijke salarisverbetering voor alle onderwijskr achten, uitbreiding van de scholenbouw. 
 
6. Hooghouden van de Bevrijdingsherdenking. 
Erkenning van de 5
e mei, de dag waarop Nederland van het fascisme bevrijd 
werd, als nationale feestdag. 
 
7. Nooit weer koloniale oorlog. 
Regeling van de geschillen met de Republiek IndonesiÃ« op de grondslag van 
gelijkwaardigheid en goede trouw. 
 
8. Voor internationale ontspanning en ontwapening. 
Verkleining van leger en vloot, directe verkorting van de diensttijd tot 16 
maanden, vrijstelling van dienst voor bouwarbeiders en andere in het 
bedrijfsleven onmisbare werkers en onderwijzers; soepeler vrijstellingsregeling voor studenten; drastische verlaging van de militair lasten; krachtig streven van 
Nederland naar het onmiddellijk verbod van proefnemingen me t atoomwapens en 
naar overeenstemming tussen de mogendheden over het uiteindelijk uitbannen van deze wapens; uitbreiding van de Oost-Westhandel en culturele betrekkingen. 