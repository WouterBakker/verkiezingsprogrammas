De kracht  
van PLUS
Concept-verkiezingsprogramma  
2021-2025  
Hét ouderenbelang is een 
gedeeld belang
We worden steeds ouder en vaak ook gezonder oud. 
Onze samenleving moeten we daar op gaan inrichten. We moeten bijvoorbeeld anders naar werk, pensioen, 
wonen en zorg gaan kijken. Al in 2005 presenteerde een Tweede Kamercommissie een stevig rapport over 
de noodzaak van goed ouderenbeleid. Veel adviezen daaruit zijn 15 jaar later nog steeds niet gerealiseerd. 
Pensioenen staan nu fors onder druk, ouderen maken zich grote zorgen over de toekomst en vergrijzing 
wordt door de maatschappij vooral als ‘probleem’ beschouwd. 
Het ontbreekt de landelijke politiek simpelweg aan een visie op vergrijzing. 
Daar gaan wij iets aan doen.
50PLUS gaat zorgen voor de broodnodige randvoorwaarden om de huidige en toekomstige generaties 
ouderen goed oud te laten worden. Middenin de samenleving, met een passend pensioen, in een geschikte 
woning en goede gezondheidszorg waar dat nodig is. 
En we laten graag zien dat vergrijzing ook kansen biedt. Kansen op meer welvaart, welzijn en welbevinden. 
Goed ouderenbeleid is namelijk niet alleen in het belang van ouderen, het is een gedeeld belang. Ons 
belang. Van jong en oud, rijk en arm, ziek of gezond. Iedereen wil immers oud kunnen worden in een 
samenleving die daarop is ingericht.
Wat u als (toekomstig) oudere van ons mag verwachten?
U mag dus écht op ons rekenen als het gaat om een goed pensioen. Of eigenlijk; een passend pensioen. Een 
pensioen waarmee u mee kunt blijven doen in de samenleving. Gewoon op uw 65e, of wellicht eerder of 
later. Of gedeeltelijk. Niet iedereen wil immers stoppen met werken.
We zullen ons ook inzetten voor voldoende beschikbare levensloopbestendige woningen en alternatieve 
woonvormen. Waar bijvoorbeeld ook zorg mogelijk is. Zorg die sowieso altijd bereikbaar en beschikbaar 
moet blijven, thuis of op een andere veilige plek.
De kracht van PLUS
Concept-verkiezingsprogramma 2021-2025 2En we willen meer aandacht voor welzijn en welbevinden tot op hoge leeftijd. Om bijvoorbeeld 
eenzaamheid of sociaal isolement te voorkomen. Een duurzame, sociale infrastructuur is hard nodig. 
Natuurlijk gaan wij in onze plannen en thema’s niet voorbij aan de COVID-crisis waarin wij ons bevinden.  
De impact en gevolgen daarvan zullen nog jaren merkbaar zijn. Economisch en maatschappelijk. COVID-19 
heeft ons echter ook laten zien dat we als samenleving tot veel in staat zijn. We toonden veerkracht. In 
korte tijd is de digivaardigheid van senioren bijvoorbeeld enorm toegenomen, zijn er geweldige sociale 
initiatieven genomen om mensen die alleen zijn te ondersteunen en is de zorg versneld aan de slag gegaan 
met e-health en beeldbellen. 
Dat stemt mij heel positief over de toekomst.
Ik ben trots op het verkiezingsprogramma dat voor u ligt. 
Liane den Haan
Lijsttrekker 50PLUS
De kracht van PLUS
Concept-verkiezingsprogramma 2021-2025 3
De 15 PLUSPUNTEN van 50PLUS
1  Het koopkrachtverlies van 20 procent dat gepensioneerden hebben geleden, moet de komende vier jaar 
worden gerepareerd. 
 Daarvoor: 
 •  worden de pensioenen na 10 jaar stilstand geïndexeerd en zijn pensioenkortingen definitief van de baan;
 • komt er een andere rekenrente dan de huidige extreem laag gehouden rekenrente;
 • zorgt het pensioenstelsel voor een stabiel pensioen voor huidige en toekomstige generaties.
2 50PLUS wil een volledige AOW-uitkering op 65-jarige leeftijd.
3 AOW-ers krijgen een 13e maand.
4  Het eigen risico in de gezondheidszorg gaat terug naar 200 euro. 50PLUS wil dat gekeken wordt of het 
eigen risico helemaal kan worden afgeschaft.
5 De huurprijs van sociale woningen worden de komende vier jaar bevroren. Alleen inflatieaanpassingen.
6 Het minimumloon wordt structureel verhoogd.
7  Gemeenten zijn verplicht een woon leef-visie te ontwikkelen voor de komende 20 jaar. Er moeten 
kleinschalige woonvormen met zorg worden gebouwd in veilige, groene en leefbare wijken. Zodat 
iedereen oud kan worden in een zelfstandige woning.
8 50PLUS wil terugkeer van de basisbeurs. Studeren is voor iedereen.
9 Meer wijkagenten zichtbaar op straat.
10 Leeftijdsdiscriminatie op de arbeidsmarkt wordt tegen gegaan.
11  De zorg wordt dichtbij georganiseerd zodat verpleeghuiszorg en kleine specialistische ingrepen thuis 
kunnen plaatsvinden.
12  Mantelzorgers moeten een goede ondersteuning krijgen. Zonder gezonde mantelzorgers kunnen 
kwetsbare mensen niet thuis blijven wonen.
13  Geweldsdelicten waarvan ouderen en mensen met kwetsbare gezondheid slachtoffer zijn én agressie 
tegen hulpverleners wordt zwaarder gestraft.
14 Ouderen die eenzaam zijn krijgen een tablet en digivaardigheid cursussen.
15  Afschaffing van de verhuurdersheffing. Het vrij komende geld inzetten op alternatieve woonvormen  
met zorg.
De kracht van PLUS
Concept-verkiezingsprogramma 2021-2025 4De kracht van PLUS
Concept-verkiezingsprogramma 2021-2025 5Inhoudsopgave
De thema’s van ons verkiezingsprogramma  6
Koopkracht & Inkomen 7
Gezondheidszorg  8
Wonen  10
Veiligheid  1 1
Welzijn & Welbevinden 12
Onze overige standpunten  13
Immigratie en integratie  14
Milieu, Klimaat & Duurzaamheid  15
Cultuur en (Social) Media 16
Bestuurlijke vernieuwing en directe democratie  17
Onderwijs  18
Europa/EU/Euro  19
Defensie & Internationale Veiligheid  20
Ontwikkelingssamenwerking  21De kracht van PLUS
Concept-verkiezingsprogramma 2021-2025 6De thema’s van ons 
verkiezingsprogramma
Waar wij voor staan en  
voor gaan
Koopkracht & Inkomen
Gezondheidszorg
WonenVeiligheid
Welzijn & Welbevinden
Koopkracht & Inkomen
50PLUS staat voor een samenleving waarin iedereen tot op hoge leeftijd mee moet kunnen blijven 
doen. Dat kan alleen als je een inkomen hebt dat je in staat stelt dat ook te doen. En precies dat staat op 
losse schroeven. De afgelopen 10 jaar hebben gepensioneerden al zo’n 20 procent koopkrachtverlies 
geleden. Onaanvaardbaar. Zeker als je beseft dat deze groep geen mogelijkheden heeft om dat verlies 
nog aan te vullen.
Waar wij voor gaan:
•  Het geleden koopkrachtverlies van 20 procent door gepensioneerden dient de komende vier jaar 
ingehaald te worden. Binnen dat kader wil 50PLUS: 
 o Een volwaardige vakantie-uitkering voor AOW’ers (8 procent);
 o Een dertiende maand voor AOW’ers; 
 o Hervatten van de indexatie van pensioenen;
 o Herstelbetaling voor onnodig gemiste indexatie 2008 – 2020.
•  Na meer dan tien jaar niet indexeren en zelfs kortingen mogen de pensioenen niet opnieuw gekort 
worden.
• Er komt een andere rekenrente dan de huidige extreem laag gehouden rekenrente.
• Flexibele pensioenleeftijd of deeltijdpensioen blijft altijd mogelijk.
• Een volledige AOW uitkering op 65-jarige leeftijd.
• De AOW blijft welvaartsvast.
• Premiebetaling stopt op de AOW-leeftijd. Dat moet zo blijven.
•  AOW’ers die recht hebben op een aanvullende inkomensondersteuning moeten deze krijgen zonder 
daarvoor een aanvraag te doen.
•  Mensen die doorwerken na 65-jarige leeftijd krijgen, net als werkenden onder de 65, als bonus recht op 
een volledige arbeidskorting. 
• Er komt een structurele verhoging van het minimumloon.
• Het belastingstelsel wordt drastisch vereenvoudigd. 
• Het terugdraaien van discriminerende belastingmaatregelen voor ouderen.
• Mensen onder de armoedegrens worden extra gesteund.
• Leeftijdsdiscriminatie op de arbeidsmarkt moet worden tegengegaan.
• Gratis kinderopvang om iedereen aan het arbeidsproces te laten deelnemen.
• Gezonde voedselproducten horen thuis in het lage BTW-tarief, ongezonde producten in het hoge tarief.
De kracht van PLUS
Concept-verkiezingsprogramma 2021-2025 7
De kracht van PLUS
Concept-verkiezingsprogramma 2021-2025 8
Gezondheidszorg
We beschikken in Nederland over een kwalitatief hoogstaande gezondheidszorg met uitstekend 
opgeleide professionals en een goede infrastructuur dichtbij mensen. De basis van het stelsel is een 
voor iedereen toegankelijke, solidaire verzekering zonder onderscheid in leeftijd of tussen zieke en 
gezonde mensen. Door de private uitvoering is innovatie mogelijk en worden er op talloze manieren 
efficiëntievoordelen behaald. Tegelijkertijd zien we nog vele verbetermogelijkheden. Ook zien we 
dat de kosten jaarlijks sterk stijgen. Dit wordt veroorzaakt door de wens tot verbetering zoals de 
toepassing van nieuwe behandelmethoden, de komst van nieuwe, soms te dure geneesmiddelen, 
maar ook door de stijgende kosten van de vergrijzing en een te sterke productieprikkel in de 
bekostigingssystematiek.
Waar wij voor gaan: 
•  50PLUS wil een maatschappelijke dialoog over de betaalbaarheid van de gezondheidszorg. Welke zorg 
hoort in de basisverzekering? Wat is zinnige zorg? En hoe gaan we om met vergrijzingskosten, zeker  
gezien het toenemende personeelstekort? Kortom: een dialoog op houdbaarheid en duurzaamheid van 
onze gezondheidszorg.
•  We willen goede kosten baten-analyses over de vergoedingen vanuit de basisverzekering, gebaseerd  
op zinnige zorg en bewezen effectiviteit. Bijvoorbeeld tandheelkunde: een verzorgd gebit voorkomt  
vele andere zorgkosten. De effectiviteit kan gestoeld worden op wetenschappelijk bewijs, maar ook  
op ervaringen van patiënten.
•  De mogelijkheid tot het aangaan van een meerjarige zorgpolis bij de zorgverzekeraar moet worden 
geboden zodat de verzekeraar meer kan inzetten op preventie.  
•  Het eigen risico wordt verlaagd naar 200 euro. In combinatie met de maatschappelijke dialoog die  
wordt gevoerd over de betaalbaarheid van de zorg, moet gekeken worden of en hoe het eigen risico kan 
worden afgeschaft. 
•  Er moeten goede regionale afspraken komen tussen de verschillende zorgaanbieders zodat er een 
aaneengesloten keten ontstaat van eerstelijnszorg, zorg in de tweedelijn en ondersteuning als mensen 
(bijvoorbeeld na een ziekenhuisopname) terug gaan naar huis. Dat betekent zorg voor een betere 
afstemming in de keten van eerstelijnszorgaanbieders samen met ziekenhuizen en zorgorganisaties.  
Wat 50PLUS betreft moeten we daarbij zoveel mogelijk ‘de zorg naar de mensen toe brengen’. •  We zien dat er steeds meer oudere mensen op de spoedeisende hulp en in ziekenhuizen terecht komen. 
Mensen die daar eigenlijk niet horen. Om te zorgen dat die acute zorgvraag beter georganiseerd en 
gestroomlijnd wordt, is er behoefte aan een uitbreiding van eerstelijns bedden in de wijk. Hiermee kunnen 
huisartsen en wijkverpleegkundigen veel beter de acute zorg zelf opvangen, ook buiten kantoortijden.
•  Met behulp van nieuwe technologieën is er veel meer zorg thuis mogelijk. Ook zou veel meer 
ziekenhuiszorg naar de wijk kunnen, onder meer met poliklinische consulten via de eerstelijnscentra dan 
wel in kleine klinieken in de wijk en ziekenhuisvervangende zorg thuis. Ook zwaardere verpleegzorg kan 
gewoon aan huis geleverd worden. Hierbij is het essentieel dat mantelzorgers goed betrokken blijven. 
•  Het werken met nieuwe technologieën moet worden gestimuleerd om de krapte op de arbeidsmarkt 
(deels) op te vangen. 
•  We vinden dat het van groot belang is dat het patiënten-/cliëntendossier toegankelijk is voor alle 
betrokken zorgaanbieders. Ondanks alle inzet is de inzage nog veel te beperkt, terwijl de noodzaak  
om relevante informatie te delen alleen maar groter wordt. 
•  We willen preventief stevig inzetten op versterking van drempelvrije wijkteams waarin de verschillende 
professies (welzijn, zorg) bij elkaar gebracht zijn. Dit moeten teams zijn die veel meer aan de voorkant hun 
werk doen (informatiebijeenkomsten, spreekuren, bij mensen thuis komen met adviezen) ook huisartsen 
kunnen hiernaar doorverwijzen. De grootste kracht is dat zij domeinoverstijgend werken en het vaste 
aanspreekpunt zijn voor mensen met een hulpvraag tot de vraag in goede banen is geleid naar een 
oplossing. Met name is dit van groot belang om in de zogeheten lage SES-wijken snel de echte hulpvraag 
boven tafel te krijgen en/of mensen goed de weg te wijzen naar de juiste oplossing. 
•  Mantelzorgers moeten kunnen rekenen op goede ondersteuning. Zowel in het regelen van zaken als voor 
hun persoonlijk welzijn. Zonder gezonde mantelzorgers gaan kwetsbare mensen het niet redden om op 
een goede manier thuis te blijven wonen. 
•  Gecontracteerde zorg is het uitgangspunt. Er moet altijd ruimte blijven voor nieuwe aanbieders maar 
wildgroei zoals we zien bij de thuiszorg dient te worden voorkomen. 
• Er komt een centraal Europees inkoopbeleid voor dure en zeldzame medicijnen en vaccinaties.  
• De maatregelen uit het Preventieakkoord moeten verder uitgevoerd en gemonitord worden. 
Patiëntenzorg
•  De positie van de patiënt bij een medische misser versterken door invoering van een zorgombudsman.
Voltooid leven
• Iedereen heeft recht op zelfbeschikking over het eigen levenseinde.
•  50PLUS vindt dat euthanasie door een arts ook toegepast mag worden als er sprake is van ondraaglijk en 
uitzichtloos lijden zonder medische grondslag (voltooid leven). 
De kracht van PLUS
Concept-verkiezingsprogramma 2021-2025 9Wonen
Iedereen wil zelfstandig en met behoud van eigen regie oud kunnen worden in een bij hem of haar 
passende woning. Dat is niet noodzakelijkerwijs het huis waar men nu woont. 50 procent van de 
woningen waarin 65-plussers nu wonen blijkt zelfs ongeschikt om oud in te worden. Er is grote 
behoefte aan passend nieuw aanbod. Dat komt op dit moment zeer versnipperd tot stand. Terwijl 
de nood nu al te hoog is. 50PLUS wil daarom dat de Rijksoverheid de regie neemt en snel zorgt voor 
voldoende passende woningen voor senioren. 
Waar wij voor gaan: 
•  Er komt een verplichte woon leef-visie voor gemeenten met daarin een visie op de demografische 
ontwikkelingen voor de komende 20 jaar, samen met concrete bouwplannen voor zowel sociale huur,  
vrije sector-huur en koop in de diverse segmenten.
•  Een apart ministerie voor wonen en ruimtelijke ordening met als taak het ontwikkelen, stimuleren en  
het realiseren van bouwplannen. 
•  Woningbouwcorporaties moeten ruimte krijgen om o.a. naast sociale huur ook te gaan bouwen in de lage 
vrije sector. Ook hebben ze samen met gemeenten een rol voor het behoud van groen en leefbaarheid in 
de wijken. Om de corporaties hierbij te ondersteunen dient:
 o De regeling van passend toewijzen moet verruimd; 
 o  Het geld van de verhuurderheffing wordt ingezet om problemen op de woningmarkt op te lossen. 
Nadrukkelijk wordt ingezet op alternatieve woonvormen (met zorg);
• De jaarlijkse huurverhogingen blijven de komende vier jaren beperkt tot de inflatieaanpassingen. 
•  Binnen gemeenten moet ruimte komen om de mogelijkheden van de eigen woning te gebruiken 
om (toekomstige) mantelzorgcombinaties mogelijk te maken (kangoeroewoningen (in één pand 
twee verschillende woningen), mantelzorgwoningen, aanbouwen om groepswonen al dan niet in 
familieverband gestimuleerd wordt. Dit moet fiscaal gestimuleerd worden.
•  Ontheffing verlenen aan vakantiewoningen om deze permanent te gebruiken voor huidige bewoners.  
De ontheffing is niet overdraagbaar. 
De kracht van PLUS
Concept-verkiezingsprogramma 2021-2025 10
De kracht van PLUS
Concept-verkiezingsprogramma 2021-2025 11
Veiligheid
Thuis, op straat en digitaal is het belangrijk om je veilig te voelen. Steeds vaker zien we dat met name 
senioren doelwit zijn van onder andere woningovervallen, babbeltrucs, phishing of roofovervallen. 
Uit gegevens van de landelijke politie blijkt dat met name oudere mensen slachtoffer zijn van dit 
soort criminaliteit. Het is van groot belang dat er ingezet wordt op veilige en leefbare wijken, het 
tegengaan van criminaliteit en het weerbaar maken van kwetsbare mensen. Een leefbare en veilige 
wijk betekent inzet van de wijkagent zichtbaar in de straat. Het versterken van het politiekorps is 
essentieel voor het bestrijden van criminaliteit. Daarbij is het onacceptabel dat een groot deel van  
de onderzochte aangiften en vermeende misdrijven niet eens bij de rechter komt. 
Ondanks alle maatregelen die kunnen bijdragen aan een veilige samenleving is het belangrijk 
vroeg te beginnen met goede voorlichting om mensen weerbaar te maken. 50PLUS wil inzetten op 
voorlichting en weerbaarheidstrainingen voor jong & oud. Samen maken we tenslotte het verschil. 
Waar wij voor gaan: 
•  Er komt (inkomensafhankelijke) subsidie voor ouderen en mensen met een kwetsbare gezondheid die hun 
woning willen beveiligen. 
• Politie gaat gratis weerbaarheidstrainingen geven aan ouderen en kwetsbare mensen.
•  Er komen strengere straffen voor geweldsdelicten waarvan ouderen en mensen met een kwetsbare 
gezondheid slachtoffer worden.
• Meer wijkagenten zichtbaar op straat.
• Uitbreiding van het politiekorps en de opsporingscapaciteit.
• Geen bezuinigingen meer op de brandweer. 
• Agressie tegen onze hulpverleners en handhavers wordt zwaar gestraft.
• Goede toegankelijkheid van het rechtssysteem. Griffierechten gaan omlaag. 
• Voorlichting om de weerbaarheid van kwetsbare groepen te versterken.
• Duidelijk en integraal ontmoedigingsbeleid op alcohol, drugs en roken.
• Er komt een verbod op zwaar vuurwerk voor particulieren.De kracht van PLUS
Concept-verkiezingsprogramma 2021-2025 12
Welzijn & Welbevinden
Gezondheid is sterk afhankelijk van mentaal en fysiek welbevinden. Mensen hebben de grootste 
kans om goed ouder te worden als zij op een positieve manier aan de samenleving kunnen blijven 
bijdragen. Daarom is het actief blijven en het houden van contact met anderen ook zo belangrijk. 
Waar wij voor gaan: 
•  We willen voor ouderen met alleen AOW en een klein pensioen, een gratis tablet met een cursus hoe die te 
gebruiken. 50P LUS  pleit voor digitaliseringlessen voor niet-digivaardige mensen. Digitaal contact is vaak 
laagdrempeliger dan fysiek contact, zeker nu we door corona gedwongen zijn sociaal contact te beperken.
•  Gemeentelijke ouderencoaches helpen ouderen met internet, administratie en alfabetiseringsprogramma’s 
ter bestrijding van laaggeletterdheid.
•  50PLUS wil dat gemeenten beleid en activiteiten ontwikkelen dat gericht is op leefbare wijken waarin 
sociaal isolement en eenzaamheid voorkomen worden. Hier moeten financiële middelen voor vrij gemaakt 
worden, maar ook ruimte binnen wet- en regelgeving bijvoorbeeld richting aanwezigheid van horeca. 
• Investeren in zelfredzaamheid van mensen door ze de regie weer zelf terug te geven. 
• Investeren in betere en flexibele ondersteuning van mantelzorgers. 
•  De lokale stichtingen welzijn worden belangrijker voor de leefbaarheid van de buurt en zij krijgen in 
periodes van verhoogde coronabesmettingen extra capaciteit en budgetruimte om te zorgen dat mensen 
niet alleen komen te staan. Het opbouwen van duurzaam contact, mede door het ontwikkelen van digitale 
vaardigheden, is de belangrijkste prioriteit. Daarnaast krijgen deze stichtingen taken rond administratie en 
alfabetiseringsprogramma’s ter bestrijding van laaggeletterdheid. 
•  Wijken moeten vergroenen door extra bomen en beplanting die vogels en vlinders aantrekken. 
Intergenerationele ontmoeting in de wijk wordt gefaciliteerd, met eetgelegenheden, 
beweegprogramma’s, gezamenlijk groenonderhoud, multifunctionele locaties etc.
•  Het bevorderen van de acceptatie van en tolerantie ten opzichte van LHBTIQ-gemeenschap en daarmee 
het verbeteren van de positie van de LHBTIQ-doelgroep. 
•  50PLUS vindt het belangrijk dat de overheid gemakkelijk te benaderen is. Dat betekent: ook belbaar en 
schriftelijk en niet alleen digitaal. Ook pleit 50 PLUS  voor capaciteitsuitbreiding voor de Ombudsman, om 
de burger weerbaarder te maken tegen de overheid.  Onze overige standpunten
De kracht van PLUS
Concept-verkiezingsprogramma 2021-2025 13Onderwijs
Europa/EU/Euro
Defensie & Internationale Veiligheid
Ontwikkelingssamenwerking
Immigratie en integratie
Milieu, Klimaat & Duurzaamheid
Cultuur en (Social) Media
Bestuurlijke vernieuwing  
en directe democratie
De kracht van PLUS
Concept-verkiezingsprogramma 2021-2025 14
Immigratie en integratie
• Een duidelijk, rechtvaardig en humaan vluchtelingenbeleid. 
•  Economische vluchtelingen en uitgeprocedeerde asielzoekers worden zo snel mogelijk na uitspraak 
teruggestuurd naar het land van herkomst. 
• Nederland neemt haar evenredig deel vluchtelingen op, op basis van Europees vluchtelingenbeleid.
• De opvang van asielzoekers wordt evenredig over het land verdeeld. 
• Betere uniforme bewaking van de Europese buitengrenzen.
• Mensensmokkel moet strenger bestraft worden. 
• Snelle doorloopprocedures waarmee vluchtelingen eerder weten waar ze aan toe zijn. De kracht van PLUS
Concept-verkiezingsprogramma 2021-2025 15Milieu, Klimaat & 
Duurzaamheid 
• Klimaatbeleid inrichten op de ontwikkeling van krachtige nieuwe technologie. 
•  50PLUS wil volgende generaties niet belasten met oneerlijke klimaatlasten, landschapsvervuiling en 
verouderde technologie als gevolg van te snel uitgevoerd klimaatbeleid. 
•  50PLUS wil de topkwaliteiten van Nederlandse vernieuwing en technologieën volledig gebruiken, zodat 
wij nog in deze eeuw op een moderne manier kunnen overschakelen naar een duurzame circulaire 
economie.  
•  Gebruik van kunstmest en gif in de landbouw en antibiotica in de veehouderij moet sterk verminderd 
worden. 
• Beperking van grootschalige intensieve veehouderij; stimulering van kleinschalige kwaliteitsbedrijven.
• De Nederlandse visserij moet meer steun krijgen tegen onredelijke Europese maatregelen.
•  De CO2-uitstoot moet worden teruggedrongen en ingezet worden op andere milieu- en 
duurzaamheidsmaatregelen om de leefbaarheid voor volgende generaties te garanderen. 
•  Aanwinning van nieuw land is historisch de gangbare manier waarop Nederland een tekort aan grond voor 
de toekomst heeft opgelost. Dat staat wat 50PLUS betreft nog steeds overeind.  
De kracht van PLUS
Concept-verkiezingsprogramma 2021-2025 16Cultuur en (Social) Media 
• 50PLUS wil dat culturele innovatie wordt gestimuleerd. 
•  De publieke omroep heeft een belangrijke rol die versterkt moet worden. Met de demografische 
ontwikkeling en het feit dat ouderen nu eenmaal een minder groot sociaal netwerk hebben en op heel 
hoge leeftijd meer aan huis gebonden zijn, moet er extra geld komen voor een televisiezender gericht op 
de oudere doelgroep. 
• Het reclamebeleid (STER) moet worden aangepast om deze initiatieven te financieren.
• Er moeten, zoals ook in het buitenland, overdag (middagmagazine) meer nieuwsvoorzieningen komen. 
•  Kunst- en cultuurinstellingen/gezelschappen moeten geholpen worden door meer productieopdrachten 
voor de publieke omroep. 
•  Naast team- en ook individuele sporten en (kaart)spelen moeten ook televisie (doelkanalen) en internet 
deze activiteiten online verder mogelijk maken.
•  50PLUS wil meer geld en middelen voor internetpolitie die fraude en oplichting opspoort. 
Internetmisdaden worden strenger bestraft. 
•  50PLUS is tegen strafexpedities tegen historische standbeelden. Niet alleen heldendaden en 
overwinningen maar ook uitbuiting en slavernij worden daarbij vermeld. Dit draagt bij aan de 
geschiedenisbewustwording.
•  Kunst- en cultuurinstellingen moeten worden gestimuleerd om meer voorstellingen overdag te 
programmeren. 
• Overheden en bedrijven moeten oog blijven houden voor mensen die niet digivaardig zijn. 
De kracht van PLUS
Concept-verkiezingsprogramma 2021-2025 17Bestuurlijke vernieuwing  
en directe democratie
• Er komt een kiesdrempel van 3 procent om te grote versnippering tegen te gaan.
• Bevoegdheden gaan naar het Rijk en/of grote centrumgemeenten. 
• Als laatste land in Europa krijgt Nederland een gekozen burgemeester.
•  50PLUS is voorstander van bindende referenda over zwaarwegende voorstellen die een grote invloed  
op het leven van de mensen hebben.
•  Gemeenteraadverkiezingen dienen over de lokale politiek te gaan en niet overheerst te worden door  
de landelijke politici. Daarom worden de gemeenteraadsverkiezingen in alfabetische volgorde op  
26 verschillende woensdagen gehouden.
•  Het wordt mogelijk in andere en goedkopere gemeenten bepaalde diensten aan te vragen (paspoorten, 
rijbewijzen) om hoge tarieven in de eigen gemeente te mijden.
•  De komende vier jaar wordt op lokale- en provinciale belastingen maximaal de inflatiecorrectie toegepast. 
Hierdoor moet voorkomen worden dat burgers koopkracht inleveren.
•  We willen dat waterschappen de afvalzuiveringsheffing voor tweepersoonshuishoudens in rekening 
brengen voor twee eenheden en niet voor drie eenheden. 
•  Waterschappen krijgen door wijziging van de Waterwet de ruimte om kerntaken uit te breiden richting 
commerciële activiteiten voor het opwekken van eigen energie, verkopen van overschot en grondstoffen 
en dergelijke uit het rioolwater te halen en te verkopen. 
De kracht van PLUS
Concept-verkiezingsprogramma 2021-2025 18Onderwijs
• Het onderwijs moet meer aansluiten op de snelle ontwikkelingen in de maatschappij.
• Terugkeer van de basisbeurs.
• De positie en de beloning van onderwijzers en docenten moeten worden versterkt. 
•  Onderwijs wordt aangeboden in de Nederlandse taal. Voor degenen die het Nederlands onvoldoende 
beheersen worden taalcursussen aangeboden. 
• Het beroepsonderwijs moet zich meer gaan richten op het onderwijs aan volwassenen.
• Samenwerking tussen beroepsonderwijs en het bedrijfsleven moet geïntensiveerd worden. 
•  De Nederlandse taal wordt o.a. via het onderwijs gestimuleerd voor alle Nederlanders en degenen die dat 
willen worden.
• De maximale leeftijdgrens in het volwassenenonderwijs wordt losgelaten.
• Voortgezet algemeen volwassenenonderwijs (vavo) moet overdag en ‘s avonds beschikbaar zijn.
•  Voor iedereen die werkloos wordt en recht heeft op een ww-uitkering is vavo direct en kosteloos 
beschikbaar. Het UWV heeft hierbij een stimulerende rol.
• Het beschikbare bedrag voor volwassenenonderwijs moet flink omhoog.
• Ingezet moet worden op levenlang leren en ontwikkelen. 
• De toegankelijkheid van het hoger onderwijs moet gewaarborgd blijven. 
De kracht van PLUS
Concept-verkiezingsprogramma 2021-2025 19Europa/EU/Euro
•  Geen uitbreiding met nieuwe landen. 50PLUS is voor kritisch lidmaatschap en wil daarbij een sterke, 
stabiele Europese Unie. 
• Lidstaten die zich niet aan de spelregels houden moeten hard gesanctioneerd worden.
• 50PLUS wil niet dat Nederland opdraait voor het slechte economische beleid van andere eurolanden. 
•  Een krachtige Europese Unie die de kerntaken goed coördineert tussen lidstaten, heeft niet steeds meer 
geld nodig voor eigen beleid. 
•  De standaardpraktijk van het doorschuiven van de rekening van extra EU uitgaven naar hogere afdrachten 
voor de lidstaten moet worden beëindigd.   
•  De verspilling in de EU moet voortvarend worden aangepakt. Geen verhuizingen tussen Brussel en 
Straatsburg meer, een forse vermindering van het aantal zetels in het Europees parlement en een gepaste 
versobering van de goudgerande arbeidsvoorwaarden. Uitgaven aan niet-kerntaken kunnen worden 
gereduceerd (of) afgebouwd. 
De kracht van PLUS
Concept-verkiezingsprogramma 2021-2025 20Defensie & Internationale 
Veiligheid
•  Internationale samenwerking is voor Nederland van groot belang. De NAVO blijft de hoeksteen van het 
Nederlandse veiligheidsbeleid. 
•  Betere afstemming en méér taakspecialisatie binnen Europese krijgsmachten is een belangrijk strategisch 
doel maar een ‘EU-leger’ is wat 50PLUS betreft niet aan de orde.   
•  Veteranen verdienen blijvende waardering en erkenning. De subsidie van de Rijksoverheid t.b.v. 
activiteiten van en voor veteranen blijft op peil.
De kracht van PLUS
Concept-verkiezingsprogramma 2021-2025 21Ontwikkelingssamenwerking
• Nederland handhaaft de uitgaven aan ontwikkelingssamenwerking op het huidige niveau. 
•  Nederland geeft geen geld aan misdadige, corrupte regimes die mensenrechten schenden of terrorisme 
steunen en ook niet aan landen, organisaties of bedrijven die betrokken zijn bij geweldsconflicten. 
•  Internationale samenwerking en afstemming bij noodhulp is vereist. De effectiviteit van het 
ontwikkelingsbeleid moet omhoog om de uitgaven te kunnen blijven rechtvaardigen. 
www.50pluspartij.nl