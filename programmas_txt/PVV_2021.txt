Het gaat om u
Verkiezingsprogramma 2021 - 2025LIJST23Het gaat om u Verkiezingsprogramma PVV 2021 - 2025
Inhoud   
Voorwoord  4
 
Uw Nederland  6
 
Uw cultuur en tradities  10
 
Uw zorg  14
 
Uw veiligheid  18
 
Uw economie, inkomen en pensioen  22
 
Uw woning en mobiliteit  26
 
Uw democratie en rechtstaat  30
 
Uw klimaatrealisme  34
 
Uw dieren, boeren en vissers  38
 
Uw onderwijs  42
Uw defensie en buitenland  46
Uw geld  504Verkiezingsprogramma PVV 2021 - 2025 Het gaat om u
De PVV is er voor u.
Voor mensen die in een Nederland willen wonen waar ze weer veilig zijn, een land waar 
we trots zijn op onze eigen cultuur en ons geen racisme laten aanpraten. Waar goede 
zorg als nationale topprioriteit wordt gezien. Een land waar we minder van ons inkomen 
aan belastingen hoeven te betalen omdat we stoppen met de miljardenuitgaven aan 
het buitenland, de kostbare massa-immigratie en klimaatsubsidies. Een land waar de 
overheid dienstbaar is aan burgers en geen onschuldige mensen criminaliseert, zoals bij 
de Toeslagenaffaire.
Nederland wordt weer een soeverein land dat economisch samenwerkt met andere 
landen maar afscheid neemt van de onbetaalbare en corrupte politieke unie genaamd 
de EU. Waardoor we weer de baas worden over ons eigen geld. En weer een eigen 
immigratiebeleid kunnen voeren en onze grenzen kunnen sluiten voor gelukzoekers en 
immigranten uit islamitische landen. Want Nederland is overbevolkt en de islam hoort 
niet bij Nederland.
Om dat allemaal voor elkaar te krijgen is lef nodig.
Er moet een einde komen aan de politieke lafheid in Den Haag.
Politici zonder lef en ambitie die elkaar naar de mond praten en onderling de baantjes 
en de macht verdelen, heeft Nederland al genoeg. Het kabinet en parlement zitten er vol 
mee.
Het wordt tijd voor gedurfde keuzes en daadkracht.
De meeste politieke partijen in dit land zijn onderling inwisselbaar geworden.
Ze staan voor dezelfde massa-immigratie, voorliefde voor multikul, zelfhaat, 
diversiteitsgeneuzel, islamisering en de EU. De verschillende politieke partijen mogen 
dan een andere naam hebben, de smaak is hetzelfde: zoutloze middelmatigheid.
Ons land betaalt daarvoor al jarenlang een hoge prijs. Echte problemen worden niet 
benoemd, laat staan aangepakt. Men houdt zich liever bezig met het vervolgen van een 
oppositieleider en het om zeep helpen van onze tradities.
Gelukkig is er ook nog een ander Nederland. Daar wil ik voor opkomen!
Het Nederland van u, van mensen met realiteitsbesef. Mensen die niets voor niks krijgen 
en na een zware coronatijd willen werken aan een betere toekomst voor hun kinderen 
en kleinkinderen.
Mensen die geen vreemden in hun eigen land willen worden. Maar vast willen houden 
aan onze tradities en vrijheden. Mensen die weten dat de beloftes van Mark Rutte niets Voorwoord5Het gaat om u Verkiezingsprogramma PVV 2021 - 2025
waard zijn. En dat er niets onverstandiger is dan vrij baan te geven aan de islamitische 
ideologie die ons onze vrijheid wil afpakken. Mensen met ruggengraat, die verlangen 
naar een sterk, soeverein, sociaal en trots Nederland.
Dát Nederland wil ik terug.
Een land waar mensen de zorg krijgen die ze nodig hebben, waar onze straten weer 
veilig zijn. Waar ons geld gebruikt wordt voor onze eigen mensen. Een land zonder 
hoofddoekjes maar met oer-Hollandse gezelligheid en respect voor ouderen. Een land 
waar buitenlanders niet langer worden voorgetrokken en onze eigen mensen niet meer 
worden gediscrimineerd.
Ik heb de PVV opgericht om te strijden voor zo’n vrij, welvarend en onafhankelijk 
Nederland. En ik beloof u: daarvoor zullen we alles doen wat binnen onze democratische 
macht ligt.
Al 16 jaar ben ik geen vrij man meer, maar ik zal nooit zwijgen. Nooit buigen. Voor 
niemand. Met opgeheven hoofd zal ik blijven vechten voor Nederland en voor u.
Politieke spelletjes, corrupte rechtszaken en islamitische fatwa’s zullen mij niet stoppen.
Ik hoop dat de PVV op uw steun kan rekenen op 17 maart. Maak ons zo groot dat 
andere partijen niet meer om ons heen kunnen. Zodat we kunnen afrekenen met de 
puinhopen van tien jaar links-liberale afbraak. En geen vreemden worden in ons eigen 
land.
Wij gaan Nederland weer opbouwen en sterker maken dan ooit tevoren.
Om het aan u terug te geven. Want het gaat om u. Het is uw land.
Het is tijd voor een nieuw begin.
Geert Wilders
Voorzitter Partij voor de Vrijheid7Het gaat om u Verkiezingsprogramma PVV 2021 - 2025
Gedurende tien jaar Rutte zijn in Nederland zo’n 750.000 niet-westerse allochtonen 
binnengehaald. Jaar in jaar uit werden alle immigratierecords gebroken. Nederland is 
een overbevolkt land geworden. Asielzoekers, gezinsmigranten en andere gelukzoekers 
weten precies waar ze verblijfsvergunningen, huizen en uitkeringen krijgen. Ons land 
is verworden tot een migrantenparadijs waar zelfs illegalen nog worden gepamperd. 
En waar duizenden oplichters, die het vertikken om na afgewezen verblijfsaanvragen 
uit Nederland te vertrekken, altijd weer kunnen rekenen op een generaal pardon. 
Zelfs  criminele  asielzoekers worden hier nog getrakteerd op een verblijfsvergunning. 
Het bewijst dat alle VVD-praatjes over het beperken van immigratie en het aanpakken 
van asielcriminaliteit pure misleiding zijn.
Deze vreselijke slechtnieuwsshow wordt mede tot stand gebracht door de EU, die de 
Europese buitengrenzen niet kan en niet wil bewaken. Bovendien kunnen migranten 
door het ontbreken van binnengrenzen moeiteloos doorreizen naar Nederland. 
Ook terroristen maken gebruik van die gevaarlijke open grenzen. Nederland betaalt een 
veel te hoge prijs voor de massa-immigratie en voor de politieke lafheid om die een halt 
toe te roepen.
Onze verzorgingsstaat en alles wat onze ouders, grootouders en voorouders hebben 
opgebouwd, wordt weggegeven. Nederland is een onherkenbaar land geworden. 
Allochtone  straatterroristen, vaak Marokkanen, terroriseren Nederlanders overal. 
In de wijken, op de stranden of in winkelcentra – overal wordt de Nederlandse 
gezelligheid verdrongen door Marokkaanse agressie. De gevestigde politiek heeft 
massa’s mensen geïmporteerd die niets met Nederland hebben en zich zelfs tegen onze 
samenleving keren.
Dat is het gevolg van het naar Nederland halen van de islam. De islam is in de eerste 
plaats geen religie, maar de meest gewelddadige politieke ideologie die er bestaat. 
Het woord islam betekent ‘onderwerping’ en dat is precies waar het op uit is: het 
bestrijden van alle niet-moslims, totdat alles en iedereen islamitisch is. Daarom is er 
overal ter wereld waar de islam een rol speelt, onvrijheid, ellende en geweld. De vrijheid 
en waardigheid van niet-moslims, weggezet als ‘kafirs’, wordt letterlijk en figuurlijk 
geweld aangedaan. Joden, christenen, homo’s, afvalligen en vrouwen zijn vaak de eerste 
slachtoffers van de islamisering; dat zien we helaas ook in Nederland.
Het is onvergeeflijk dat de politieke elite van Europa en van Nederland die 
verschrikkelijke islam met open armen heeft ontvangen. Overal om ons heen vinden 
nu de meest afschuwelijke terroristische aanslagen plaats; in eigen land zijn de brute 
moord op Theo van Gogh en de tramaanslag te Utrecht daar voorbeelden van.Uw Nederland8Verkiezingsprogramma PVV 2021 - 2025 Het gaat om u
En hoewel niet alle moslims gewelddadig zijn, is het een sprookje om te zeggen dat 
enkele rotte appels het voor de rest van de islamitische gemeenschap verpesten. 
Want ook hier vindt 70% van de moslims de islamitische regels belangrijker dan de 
democratisch tot stand gekomen Nederlandse wetten. En er is onder Nederlandse 
moslims ook brede steun voor een oproep om Mohammed-cartoons strafbaar te stellen.
Met de islam zijn onvrijheid, discriminatie en geweld binnengehaald.
Het is de hoogste tijd om onze vrijheid te verdedigen. Om onze cultuur, onze manier van 
leven en onze kernwaarden veilig te stellen. Het terugdraaien van de islamisering van 
ons land is daarom het allerbelangrijkste dat nu in Nederland moet gebeuren. Het is een 
existentieel probleem: het voortbestaan van een vrij Nederland hangt af van de mate 
waarin we de islam weten terug te dringen.
Alleen de PVV heeft een visie ontwikkeld om Nederland te de-islamiseren, door 
bijvoorbeeld het verbieden van het verspreiden van de islamitische ideologie. En door 
het sluiten van de grenzen voor alle asielzoekers en migranten uit islamitische landen. 
Genoeg is genoeg.
Daarnaast is een sterke inzet op remigratie cruciaal. Criminelen worden uitgezet 
(na intrekking van hun verblijfsvergunning of, in geval van een dubbele nationaliteit, 
het Nederlanderschap). Ook wordt het verblijfsrecht van Syriërs ingetrokken. Naast 
gedwongen remigratie wordt vrijwillige remigratie bevorderd. Denk aan al die 
Nederlandse moslims die de islamitische regels belangrijker vinden dan de Nederlandse 
wetten. Als je volgens de regels van de islam en sharia wilt leven, vertrek je maar naar 
een islamitisch land!
Nederland is van ons!9Het gaat om u Verkiezingsprogramma PVV 2021 - 2025
   De PVV wil voor u:
• De Nederlandse grens(bewaking) wordt in ere hersteld
• Niet de EU, maar Nederland is weer baas over eigen grenzen en eigen 
vreemdelingenbeleid
• Restrictief immigratiebeleid om nog meer overbevolking te voorkomen
• Migranten uit islamitische landen komen Nederland niet meer in
• Volledige asielstop en dus sluiting asielzoekerscentra
• De islam is geen godsdienst maar een totalitaire ideologie
• Verbod verspreiden islamitische ideologie (islamitische scholen, moskeeën, koran)
• Verbod op het dragen van hoofddoekjes in overheidsgebouwen inclusief de Staten-
Generaal
• Bij dubbele nationaliteit geen stemrecht en geen politieke functies
• Opzeggen van het gedateerde vluchtelingenverdrag
• Strafbaar stellen illegaliteit: illegalen vastzetten en uitzetten
• Nooit meer generaal-pardonregelingen
• Vrijwillige remigratie wordt bevorderd
• Tijdelijke asielvergunningen van Syriërs worden ingetrokken
• Criminelen raken hun verblijfsvergunning kwijt of (in geval van een dubbele 
nationaliteit) hun Nederlanderschap
• Er komt een nieuw Ministerie van Immigratie, Remigratie en De-islamisering (IRD)11Het gaat om u Verkiezingsprogramma PVV 2021 - 2025
De PVV houdt van Nederland. Wij houden van onze eigen cultuur, identiteit en tradities. 
Die willen we dan ook altijd op de eerste plaats zetten! De links-liberale elite heeft de 
afgelopen jaren precies het tegenovergestelde gedaan. De ‘weg met ons’-mentaliteit is 
tot kunst verheven en heeft overal – van media tot onderwijs – toegeslagen.
Onze geschiedenis wordt uitgewist, onze tradities geridiculiseerd en onze identiteit 
verkwanseld. Er wordt een samenleving gecreëerd waarin Nederlanders zich moeten 
aanpassen aan migranten in plaats van andersom. Sterker nog: Nederlanders worden 
voortdurend zélf achtergesteld en gediscrimineerd. Dat zien we bijvoorbeeld bij sociale 
huurwoningen die met voorrang naar statushouders gaan of de ‘positieve discriminatie’ 
op de arbeidsmarkt waardoor autochtone Nederlanders minder kans maken op een 
baan.
De PVV gaat niet mee in deze zelfhaat. De PVV gaat ook niet mee in het standpunt 
dat alle culturen gelijk zijn. Wij spreken uit dat onze eigen cultuur de beste is. En  daar 
zijn we trots op! Helaas is de aanval op de Nederlandse cultuur vorig jaar in een 
stroomversnelling gekomen door de verheerlijking van gevaarlijke actiegroepen als 
Black Lives Matter en Kick Out Zwarte Piet.
Deze radicale clubs bestempelen autochtone Nederlanders als racisten en zorgen 
ervoor dat de traditie van Sinterklaas en Zwarte Piet bij het grofvuil wordt gezet. 
Misselijkmakende geweldsdreiging wordt hierbij voor het gemak maar door de vingers 
gezien. De extremist Akwasi die zei “Zwarte Piet in het gezicht te willen trappen” werd 
door Jesse Klaver een ‘woordkunstenaar’ genoemd.
Uit alles blijkt dat de politiek-correcte elite partij heeft gekozen tegen Nederland. 
Waarom probeert men de Sinterklaastraditie met Zwarte Piet om zeep te helpen, 
maar mag halal-slachten wel blijven bestaan? Waarom moeten Nederlanders zich wel 
schamen voor de slavernijgeschiedenis, maar wordt onbesproken gelaten dat slavernij 
in de islamitische wereld een groot probleem was en nog steeds is? Waarom liggen de 
kerstboom en het paasfeest onder vuur, terwijl we wel hele tv-uitzendingen zien over de 
ramadan? Het is de wereld op zijn kop.
Deze politiek-correcte afbraak van onze eigen identiteit krijgt vaak steun vanuit het 
onderwijs en de publieke omroep. Mede daarom moet die publieke omroep worden 
afgeschaft. Het onderwijs moet ruime aandacht geven aan de verworven westerse 
vrijheden en om ons Nederlandse karakter te benadrukken is het mooi om op scholen 
dagelijks de Nederlandse vlag te hijsen. Het is zeer belangrijk dat grondwettelijk wordt 
vastgelegd dat onze Joods- christelijke en humanistische wortels de dominante en 
leidende cultuur vormen in Nederland.Uw cultuur en tradities12Verkiezingsprogramma PVV 2021 - 2025 Het gaat om u
We maken een einde aan al het overheidsbeleid dat onze Nederlandse cultuur 
ondermijnt. Denk aan het wijdverbreide diversiteitsbeleid, alle subsidies voor multikul-
clubs en overheidsinformatie in het Arabisch of Turks. Initiatieven om standbeelden 
of straatnamen van Nederlandse zeehelden te verwijderen behoren natuurlijk tot het 
treurige politiek-correcte verleden.
Nederlanders houden van dit land en laten dat nooit, maar dan ook nooit, van zich 
afpakken. De PVV wil met al die trotse Nederlanders voorop gaan in de strijd om 
onze cultuur en tradities te beschermen. We laten ons geen racisme en discriminatie 
aanpraten door lieden die Nederland liever nog vandaag dan morgen willen opheffen. 
Nederland is een prachtig land met een fantastische cultuur die we altijd zullen 
beschermen.13Het gaat om u Verkiezingsprogramma PVV 2021 - 2025
   De PVV wil voor u:
• We leggen grondwettelijk vast dat onze Joods-christelijke en humanistische wortels 
de dominante en leidende cultuur vormen in Nederland
• Het onderwijs geeft ruime aandacht aan de verworven westerse vrijheden
• Ter bevestiging van onze nationale identiteit wordt op scholen dagelijks de 
Nederlandse vlag gehesen
• De Nederlandse geschiedenis wordt niet uitgewist, dus we veranderen geen 
straatnamen van onze zeehelden
• Onze taal is Nederlands (en Fries), dus geen overheidsinformatie in het Arabisch of 
Turks
• Handen af van onze tradities: Zwarte Piet, het Kerstfeest en Pasen moeten blijven
• Geen subsidies meer voor multiculti-clubs
• Geen ‘positieve discriminatie’ en diversiteitsbeleid meer
• 5 mei is ieder jaar een nationale feestdag
• Geen EU-vlag op overheidsgebouwen; we zijn in Nederland
• We promoten het gebruik van Nederlandse producten: die krijgen een (rood-wit-
blauw) keurmerk zodat ze goed herkenbaar zijn
• De publieke omroep als vehikel voor het multiculturalisme wordt in zijn geheel 
afgeschaft15Het gaat om u Verkiezingsprogramma PVV 2021 - 2025
Onze zorg is goud waard. De zorg is onderdeel van onze verzorgingsstaat die door onze 
ouders en grootouders met bloed, zweet en tranen is opgebouwd. Niemand wil ziek 
worden of gezondheidsklachten krijgen, maar vroeg of laat krijgt iedereen daar toch 
mee te maken. Er liggen grote uitdagingen voor ons, maar we mogen niet opgeven. 
Het is nu tijd om te investeren in onze zorg. 
 
Zorg is mensenwerk. Mensen die in de zorg werken zorgen ervoor dat we weer beter 
worden als we ziek zijn. Ze komen bij ons thuis als we verzorging nodig hebben na 
een operatie. Ze verplegen onze ouderen in onze verpleeghuizen. Ze halen ons op met 
de ambulance in geval van nood. Ze regelen dat alles goed verloopt of bieden een 
luisterend oor. Hiervoor verdienen ze niet alleen alle lof, maar ook een forse, structurele 
loonsverhoging. 
 
De werkdruk in de zorg is al te hoog en er zijn door de vergrijzing ook nog eens heel veel 
extra medewerkers nodig, terwijl het nu al moeilijk is om nieuwe collega’s te vinden. 
Daarom willen we dat de mensen die nu al in de zorg werken meer tijd krijgen om 
hun werk te doen. In de verpleeghuizen zijn medewerkers bijvoorbeeld een derde van 
hun tijd kwijt aan administratie en in sommige ziekenhuizen werken meer mensen 
die geen contact hebben met patiënten dan wel. We willen er een heilige plicht van 
maken dat administratie wordt geautomatiseerd, gestandaardiseerd of afgeschaft. 
Zodat zorgmedewerkers steeds meer tijd krijgen om dat te doen waarvoor ze zijn 
aangenomen: zorgen voor mensen. 
 
Niemand gaat meer uren werken als dat niet meer oplevert. We willen dat het 
makkelijker wordt om meer uren te werken en daar een betere beloning aan over 
te houden. We willen dat er een voltijdbonus komt en dat overheadmedewerkers 
met behoud van salaris weer op de werkvloer kunnen gaan werken. Dit willen we op 
vrijwillige basis bereiken. Uiteindelijk gaat het erom dat de werkdruk voor iedereen 
afneemt en dat er voldoende collega’s zijn. 
 
Het aantal 75-plussers verdubbelt de komende twintig jaar en hun zorgvraag ook. 
Het is daarom van belang dat we investeren in ziekenhuizen, intensive cares en 
spoedeisendehulpposten. Specialisten die voor zichzelf willen beginnen in een wijk, 
moeten niet dwarsgezeten worden door het ziekenhuis waar ze eerder werkten. 
Streekziekenhuizen en gespecialiseerde ziekenhuizen moeten niet langer elkaars 
concurrenten zijn. 
 
Daarnaast ligt er een duizelingwekkende bouwopgave. Er zijn tienduizenden nieuwe 
verpleeghuisplekken nodig en we hebben tienduizenden nieuwe aangepaste woningen 
nodig voor al die ouderen die thuis blijven wonen en slechtziend of slecht ter been Uw zorg16Verkiezingsprogramma PVV 2021 - 2025 Het gaat om u
worden. We hebben een minister voor ouderenhuisvesting nodig om ervoor te zorgen dat 
het niet bij plannen maken blijft. Want uiteindelijk kan niemand zonder een dak boven 
zijn hoofd en al helemaal niet als je oud en afhankelijk van anderen bent geworden. 
 
Mensen die zorg voor iemand anders of voor zichzelf regelen, lopen tegen een muur 
van regels op. Het is van belang dat de ouderenzorg weer in één wet geregeld wordt in 
plaats van in de huidige vier. Hetzelfde geldt voor mensen met een beperking die ze 
hun leven lang houden. We willen dat ze niet meer voortdurend te maken krijgen met 
herbeoordelingen en doorgeschoten verantwoording. 
 
De werkdruk in onze verpleeghuizen is nog steeds te hoog. We willen ervoor zorgen 
dat we de handen van de medewerkers vrijspelen, zodat ze voor onze ouderen kunnen 
zorgen. Wassen, aankleden, haren kammen, tanden poetsen, eten geven, wonden 
verzorgen of een praatje maken, het is allemaal mensenwerk. Daar moet je wel de tijd 
voor hebben. 
 
Het zal nog jaren duren voordat onze ziekenhuizen weer kunnen draaien op het niveau 
van voor corona. Het is van belang dat als we nog een keer te maken krijgen met een 
pandemie of met een ramp of terreuraanslag van deze omvang, dat we dan veel langer 
onze reguliere zorg kunnen vrijspelen, zodat de zorg voor mensen met andere ziektes 
zoals bijvoorbeeld hartfalen, kanker of pijn ongehinderd door kan gaan. 
 
We willen daarom een crisisreserve aanleggen van reserveverpleegkundigen, reserve 
artsen, reserve ondersteuners, reservebedden, reserve apparatuur en reserve 
gebouwen. Pas als de crisisreserve overloopt, komen de ziekenhuizen in beeld. 
Daarnaast willen we beschermingsmiddelen, geneesmiddelen en apparatuur in eigen 
beheer maken, zodat ze niet zomaar verkocht kunnen worden aan het buitenland en we 
ons daarna voor zulke belangrijke spullen moeten begeven op een internationale markt 
van zwendel en woekerprijzen. 
 
Dan de zorgkosten. Natuurlijk zijn wij niet voor oplopende zorgkosten, immers wie ziek is 
betaalt het meeste voor de zorg, maar de vele paniekverhalen over alsmaar oplopende 
zorgkosten zijn onwaar. Een groeiende economie vangt stijgende zorgkosten op en is 
daarmee de beste remedie om de zorg betaalbaar te houden. Dat is de afgelopen jaren 
dan ook goed gelukt. De economie zal de komende jaren nodig hebben om te herstellen 
van de coronacrisis, het is daarom zaak onze zorg in de benen te houden en niet erop te 
besparen.   
 
Onze alleroudsten hebben ons land opgebouwd. Zij verdienen het dat wij nu goed voor 
hen zorgen.17Het gaat om u Verkiezingsprogramma PVV 2021 - 2025
   De PVV wil voor u:
• Zorg moet een nationale topprioriteit worden
• Forse, structurele salarisverhoging
• Tienduizenden extra zorgmedewerkers
• Administratie automatiseren, standaardiseren of afschaffen
• Administratie schrappen door één tarief in thuiszorg en verpleeghuis
• Meer uren werken moet lonen
• Voltijdbonus voor zorgmedewerkers
• Met behoud van salaris weer op de werkvloer werken
• Investeren in ziekenhuizen, intensive cares en spoedeisendehulpposten 
• Geen concurrentie meer tussen streekziekenhuizen en gespecialiseerde ziekenhuizen
• Geen concurrentiebeding meer voor specialisten die een kliniek in een wijk beginnen
• Tienduizenden nieuwe verpleeghuisplekken
• Tienduizenden nieuwe ouderenwoningen
• Minister voor ouderenhuisvesting die de enorme bouwopgave waarmaakt
• Vereenvoudigen regelen van zorg. Ouderenzorg in één wet
• Zorg voor mensen met een levenslange beperking regelen in één wet
• Wachtlijsten geestelijke gezondheidszorg en gespecialiseerde jeugdzorg oplossen
• Crisisreserve aanleggen in geval van pandemie, ramp of terreuraanslag
• Voldoende beschermingsmiddelen en apparatuur in eigen land maken en beheren
• Géén vaccinatieplicht. Géén drang of dwang. 
• Afschaffen eigen risico voor iedereen
• Behoud zorgtoeslag voor lagere inkomens
• Verbod op winstuitkering 19Het gaat om u Verkiezingsprogramma PVV 2021 - 2025
Uw veiligheid is al jaren geen prioriteit meer voor de overheid. Politiebureaus zijn uit 
de wijken wegbezuinigd. De spanning in onze straten is voelbaar. Een ritje met het 
openbaar vervoer of gewoon boodschappen doen bij het pleintje op de hoek is al vaak 
niet zonder risico. De krantenbezorger wordt soms letterlijk van de weg gedrukt door de 
drugskoerier.
De gezinnen van Nederland hebben recht op een overheid die hen wél beschermt. 
Op een overheid die criminelen oppakt en opsluit. Die ervoor waakt dat mensen 
niet hoeven te vrezen dat er in hun woning wordt ingebroken. Die ervoor zorgt dat 
jonge kinderen in ons land gewoon onbezorgd buiten kunnen spelen. Die regelt dat 
koopavonden leuk en ontspannen zijn en garandeert dat als er onverhoopt iets gebeurt, 
politieagenten beschikbaar zijn om in te grijpen en te helpen.
Elke gemeente heeft ze en iedereen weet wie ze zijn: de draaideurcriminelen. Vaak 
islamitisch straattuig, met een bontkraagje en een dubbele nationaliteit. Ze komen er 
meestal mee weg. En áls ze al opgepakt worden, dan staan ze vaak na enkele uren 
alweer op straat. En eenmaal vrij slaan ze gewoon weer toe. Berovingen, inbraken, 
geweld en intimidatie zijn aan de orde van de dag.
Zowel ouderen als jongeren, vrouwen en homo’s – niemand is meer veilig. Zo kunnen 
we niet doorgaan. De PVV wil een zerotolerancebeleid waarbij criminelen worden 
opgepakt en langdurig in de cel worden gezet. Een crimineel die iemand zwaar 
mishandelt, moet bijvoorbeeld minimaal twintig jaar de bak in en bij recidive nog eens 
dertig jaar.
 
Politieagenten worden er zelf ook gek van. Hun handen jeuken om ze aan te pakken. 
Maar ja, hun korpschefs zijn meestal politiek correcte bureaucraten die pleiten voor 
gedogen en geldverslindende, niet-werkende multiculti- en preventieprojecten. Voor 
pappen, nathouden en theedrinken. De politie verliest hierdoor steeds meer gezag en is 
inmiddels zelf geregeld slachtoffer van agressie. Onze agenten verdienen beter.
De PVV pleit al jaren voor een radicaal veiligheidsoffensief waarbij crimineel gedrag 
direct keihard aangepakt wordt. In elke wijk moet weer een politiebureau komen en 
er moeten 10.000 agenten extra worden opgeleid die buiten – op straat, in de wijken 
– de misdaad aanpakken en de criminelen eronder krijgen. De PVV accepteert de 
straatterreur niet langer en wil de politie alle middelen geven die zij nodig heeft om 
de straten van Nederland weer terug te veroveren. Ook ‘s avonds. En als de politie in 
sommige wijken de orde niet kan handhaven, dan zetten wij het leger in om hen te 
assisteren.Uw veiligheid20Verkiezingsprogramma PVV 2021 - 2025 Het gaat om u
Criminelen met een dubbele nationaliteit wordt de Nederlandse nationaliteit ontnomen 
om ze vervolgens ons land uit te zetten. Jihadisten of zij die daarmee sympathiseren 
zetten wij preventief vast middels administratieve detentie. We verplichten het 
Openbaar Ministerie gewelds- en zedenmisdrijven altijd te vervolgen, schaffen 
taakstraffen af en zorgen dat dit soort misdrijven nooit kunnen verjaren.
 
De PVV gelooft in de afschrikkende werking van het publiek maken van de identiteit 
van zeden- en geweldscriminelen. Daarom willen wij de identiteit van elke veroordeelde 
zeden- of geweldsdelinquent – met foto en naam – via gemeentelijke digitale 
schandpalen openbaar maken.
De PVV wil ook veel meer aandacht voor onze digitale veiligheid. Internetcriminelen 
lijken vrij spel te hebben. Vele ouderen worden het slachtoffer van internetoplichters 
en vele jongeren worden digitaal bedreigd. Dat moet stoppen. De politie moet digitale 
vormen van criminaliteit serieuzer gaan aanpakken en de daders moeten voor de 
rechter komen.
Ook geavanceerde cybercrime, vaak internationaal, vormt een steeds grotere 
bedreiging voor ons land. Buitenlandse mogendheden en internationaal georganiseerde 
internetcriminelen beschikken over digitale technieken om grote schade aan te richten. 
Tegen die dreiging zullen we ons beter moeten wapenen. Hiervoor zal extra geld worden 
vrijgemaakt.21Het gaat om u Verkiezingsprogramma PVV 2021 - 2025
   De PVV wil voor u:
• Politiebureaus en politieagenten terug in de wijken
• 10.000 extra politieagenten en veel meer politieagenten zichtbaar op straat
• Niet de politiebobo’s maar alleen de agenten op straat meer salaris geven
• Zero tolerance voor straattuig
• Stevige minimumstraffen en hogere maximumstraffen
• Geen taakstraffen meer
• Geen verjaring bij gewelds- en zedenmisdrijven
• Jihadisten en hun sympathisanten preventief opsluiten via administratieve detentie
• Leger waar nodig inzetten om de straten van Nederland terug te veroveren
• Verplichting voor het Openbaar Ministerie om gewelds- en zedenmisdrijven te 
vervolgen
• Uitzetten van daders met een dubbele nationaliteit na denaturalisatie
• Dader moet alle kosten van zijn misdrijf, vervolging en straf betalen
• Altijd snelrecht bij gewelds- en zedendelicten
• Volwassenenstrafrecht vanaf 14 jaar bij gewelds- en zedendelicten
• Groepsaansprakelijk bij misdrijven: hele dadergroep straffen
• Digitale schandpaal voor daders van gewelds- en zedenmisdrijven
• Cybercrime-offensief
• Afschaffen tbs
• Geen vervroegde vrijlating, ook niet onder toezicht
• Registratie nationaliteit daders misdrijven
• Harde aanpak drugscriminaliteit23Het gaat om u Verkiezingsprogramma PVV 2021 - 2025
De coronacrisis heeft een enorme impact op miljoenen Nederlanders en op de 
economie. Werknemers moeten vrezen voor hun baan of zijn die al kwijtgeraakt. 
Zelfstandigen worden in de steek gelaten. Hardwerkende ondernemers moeten hun 
winkel of restaurant van de ene op de andere dag sluiten. Een directe oorzaak van 
zwalkend kabinetsbeleid, en de gevolgen zullen nog jarenlang voelbaar zijn.
De beschikbare steun compenseert bij lange na niet de enorme financiële schade die 
is opgelopen. Voor de PVV is dit onacceptabel. Het kan niet zo zijn dat de overheid een 
ondernemer verplicht om zijn levenswerk te stoppen maar vervolgens niet adequaat 
compenseert. Zolang de coronacrisis duurt, moeten ondernemers en werknemers 
financieel worden geholpen. Bij 100% sluiten, 100% vergoeding voor de kosten. Voor 
wie onverhoopt zijn baan verliest, blijven de WW en ontslagbescherming onaangetast. 
Met het invoeren van tewerkstellingsvergunningen beperken we de instroom van Polen, 
Bulgaren en Roemenen.
Het is van het grootste belang om Nederland uit deze crisis te helpen. Want we staan 
er niet goed voor. Ook voordat de coronacrisis toesloeg, hadden veel Nederlanders 
moeite om het hoofd boven water te houden door de almaar oplopende vaste lasten. 
Mark Rutte beloofde de afgelopen jaren koopkrachtverbetering: Nederlanders zouden 
er fors op vooruit gaan. Maar het bleken keer op keer leugens te zijn. Heel veel 
gewone Nederlanders weten vaak niet meer hoe ze aan het eind van de maand de 
boodschappen, de huur en de zorgkosten moeten betalen. Laat staan hoe ze financiële 
klappen moeten opvangen.
Daar kunnen de dik betaalde politici in Den Haag zich vaak niets bij voorstellen. Die 
weten niet hoe het is om iedere week weer te moeten kiezen tussen boodschappen 
kopen of rekeningen betalen. Of om slapeloze nachten te hebben omdat je niet weet 
of je nog wel in je huis kunt blijven wonen. Het is aan de orde van de dag. Maar er is 
niets gedaan om de koopkracht van Nederlanders echt te verbeteren. Nederlanders 
moeten meer te besteden hebben. Daarom verlagen wij de huren, verlagen wij de 
energierekening en schaffen wij het eigen risico in de zorg af. Ook draaien wij de btw-
verhoging op boodschappen terug. Dat merken mensen direct in de portemonnee.
Nederlanders zijn in tien jaar Rutte keihard in de steek gelaten. Het geld gaat ieder 
jaar met miljarden euro’s naar Brussel en Afrika. De aanval op onze sociale zekerheid 
is schokkend. Meer dan de helft van de bijstandsuitkeringen gaat naar niet-westerse 
allochtonen. Dat alleen kost al 3 miljard euro per jaar. En ondanks al dat geld blijven 
veel niet-westerse allochtonen Nederland belazeren. Er is sprake van massale fraude en 
misbruik met de bijstand. Zoals een fors aantal Turken en Marokkanen die profiteren 
van onze uitkeringen en ondertussen volop huizen en appartementen bezitten in het Uw economie, inkomen en pensioen24Verkiezingsprogramma PVV 2021 - 2025 Het gaat om u
buitenland. Deze fraudeurs komen daar vaak ongestraft mee weg. Verschrikkelijk. 
Het laat duidelijk zien dat Nederland niet een verzorgingsstaat kan zijn en ook een 
immigratieland. We moeten kiezen. De PVV kiest 100% voor het beschermen van onze 
Nederlandse verzorgingsstaat.
Nederland heeft het beste pensioenstelsel van de wereld. De pensioenfondsen hebben 
ruim 1.600 miljard euro in kas en behalen al jaren goede rendementen. Maar omdat ze 
gedwongen worden om zich arm te rekenen met een onrealistische en rigide rekenrente 
blijft de discussie over de toekomst van de pensioenen maar doorgaan.
Het tast ondertussen het vertrouwen in ons pensioenstelsel onnodig aan. Dit moet 
stoppen. Wij willen niet dat pensioenen minder zeker worden en afhankelijker zijn van 
beursresultaten. De voorgestelde afbraak van ons pensioenstelsel moet dus van tafel.
De PVV wil geen nieuw pensioenstelsel maar het huidige behouden en verbeteren 
waar nodig is. We moeten daarbij alles doen om pensioenkortingen te voorkomen en 
indexeren weer sneller mogelijk te maken. Door het invoeren van een reële rekenrente 
beschermen wij de belangen en opgebouwde pensioenrechten van werkenden en 
gepensioneerden. De  PVV wil dat Nederlanders zich niet langer zorgen hoeven te maken 
over hun oude dag. De pensioenleeftijd gaat daarom terug naar 65 jaar en mensen met 
een zwaar beroep zoals bouwvakkers en stratenmakers kunnen na 40 jaar werken met 
pensioen.25Het gaat om u Verkiezingsprogramma PVV 2021 - 2025
   De PVV wil voor u:
• Verlagen btw op boodschappen
• Verlagen energierekening
• Verlagen huren
• Verhogen minimumloon
• Geen aantasting WW en ontslagvergoeding
• AOW-leeftijd op 65
• Zware beroepen mogelijkheid na 40 jaar werk met pensioen
• Behoud huidig pensioenstelsel
• Aanpassen rekenrente, pensioenkortingen voorkomen en indexering mogelijk maken
• Tegengaan doorgeschoten flexibilisering arbeidsmarkt
• Zzp’ers betaalbaar vrijwillig verzekeren arbeidsongeschiktheid en pensioen
• Sociaal en beschut werk voor mensen met een arbeidsbeperking beschermen
• Invoering tewerkstellingsvergunningen
• Bestrijden uitkeringsfraude
• Geen uitkeringen voor statushouders27Het gaat om u Verkiezingsprogramma PVV 2021 - 2025
Wonen is een grondrecht – maar een fatsoenlijk, betaalbaar dak boven je hoofd is 
allang niet meer vanzelfsprekend in Nederland. De woningmarkt is een puinhoop. 
En die puinhoop is de afgelopen jaren alleen maar groter geworden. Het woningtekort 
is inmiddels opgelopen naar meer dan 330.000. De woningen die nog wél beschikbaar 
zijn, zijn voor een doorsnee Nederlands gezin vaak onbetaalbaar: koop- en huurprijzen 
zijn naar recordhoogte gestegen. De woningnood is een wooncrisis geworden, mede 
veroorzaakt door het opengrenzenbeleid van de afgelopen jaren.
Want wie géén last hebben van de wooncrisis, zijn asielzoekers. Allemaal willen ze een 
woning. En die hebben ze gekregen ook – mét voorrang.
Terwijl Nederlanders steeds langer op de wachtlijst moeten staan, zijn er in tien jaar 
Rutte meer dan 110.000 sociale huurwoningen toegewezen aan asielzoekers. In die 
woningen hadden ook 110.000 Nederlandse gezinnen kunnen wonen! Nederlanders 
worden in hun eigen land keihard gediscrimineerd ten gunste van gelukzoekers die hier 
niet thuishoren. Dit  moet stoppen. De PVV kiest wél voor Nederlanders: ónze woningen 
voor ónze mensen!
Terwijl provincies en gemeenten zijn verzand in bureaucratie, procedures en eindeloze 
discussies over waar wel en waar niet gebouwd mag worden, moet de regie over 
de woningbouw weer terug naar het Rijk: er komt een minister van Wonen die de 
Nederlanders op nummer één zet. Een minister die zorgt voor woningen in plaats van 
windturbines.
Voor Nederlanders moeten er snel méér woningen worden bijgebouwd: méér sociale 
huurwoningen, méér middenhuur-woningen en méér koopwoningen – voor starters, 
gezinnen en ouderen. Gemeenten moeten meer én sneller nieuwe bouwgrond 
beschikbaar stellen en bouwvergunningen verstrekken – niet alleen in de stad, maar 
ook daarbuiten.
Door incapabele overheden is de woningbouw de afgelopen jaren ernstig getraineerd. 
De ‘stikstofcrisis’, die helemaal geen crisis was en is, heeft de wooncrisis dramatisch 
verergerd. Hetzelfde geldt voor de veel te strenge PFAS-regeltjes, waardoor een groot 
deel van de woningbouw stil kwam te liggen. De PVV gaat dat anders en vooral beter 
doen: belemmerende regelgeving rond stikstof en PFAS gaat direct van tafel – net als 
doorgeslagen regeltjes over geluid, lucht, milieu, verduurzaming en klimaat. Want hoe 
meer regels, hoe langer de woningbouw duurt én hoe duurder het wordt.
Wonen moet weer betaalbaar worden. Huurders hebben huurverhoging na 
huurverhoging voor hun kiezen gekregen. Voordat de coronacrisis uitbrak, zaten al Uw woning en mobiliteit28Verkiezingsprogramma PVV 2021 - 2025 Het gaat om u
800.000 huurders financieel klem. Ondanks dat is vorig jaar, midden in de crisis, de 
hoogste huurverhoging in zes jaar tijd doorgevoerd! Dat is onbegrijpelijk, schandalig en 
onverantwoord. Wij gaan de huren nu eindelijk fors verlagen.
Mobiliteit is een belangrijke voorwaarde voor onze vrijheid. Daarom wil de PVV mobiliteit 
beschikbaar en betaalbaar houden. Zowel het openbaar vervoer als de eigen auto zijn 
belangrijk voor iedereen. Het openbaar vervoer en autorijden moeten betaalbaar blijven.
 
De auto blijft het belangrijkste vervoermiddel voor veel mensen. De PVV is tegen 
rekeningrijden. De PVV wil dat er blijvend wordt geïnvesteerd in goede en veilige wegen. 
Nederland heeft een reputatie hoog te houden op het gebied van goede infrastructuur 
en dat vindt de PVV belangrijk, ook in de toekomst.29Het gaat om u Verkiezingsprogramma PVV 2021 - 2025
   De PVV wil voor u:
• Géén woningen voor statushouders: ónze woningen voor ónze mensen!
• De regie over de woningbouw moet terug naar het Rijk: er komt een minister van 
Wonen
• Gemeenten moeten meer én sneller nieuwe bouwgrond beschikbaar stellen en 
bouwvergunningen verstrekken; provincies moeten nieuwbouw niet dwarsbomen 
maar faciliteren
• Méér sociale huurwoningen bouwen
• Méér middenhuur-woningen bouwen; de huurprijs reguleren zodat middenhuur echt 
middenhuur blijft
• Méér koopwoningen bouwen – voor starters, gezinnen en ouderen
• Niet alleen in de stad bouwen, maar ook daarbuiten
• Stoppen met doorgeslagen, belemmerende regeltjes rond stikstof, PFAS, geluid, 
lucht, milieu, duurzaamheid, klimaat etc.
• Lagere huren
• Handen af van de hypotheekrenteaftrek
• Beschadigde huizen van Groningse aardgasgedupeerden herstellen en versterken; 
Groningers volledig schadeloosstellen
• Permanente bewoning van vakantiehuizen mogelijk maken
• Autorijden moet betaalbaar zijn, géén rekeningrijden
• Maximumsnelheid op snelwegen verhogen naar 140 km/h
• Blijven investeren in nieuwe en veilige wegen31Het gaat om u Verkiezingsprogramma PVV 2021 - 2025
Na tien jaar Rutte is de Nederlandse rechtsstaat morsdood. Met de ‘strafzaak Wilders’ 
is een politiek proces gevoerd dat je alleen in een corrupte bananenrepubliek zou 
verwachten. Politici en ambtenaren bemoeiden zich actief met de zaak, al vanaf het 
moment dat georkestreerd aangiftes werden verzameld. Het Openbaar Ministerie werd 
vervolgens zelfs inhoudelijk geholpen door het Ministerie van Justitie met advies en te 
gebruiken argumenten. Hiermee is de belangrijke scheiding der machten, de voor een 
rechtsstaat cruciale trias politica, simpelweg opgeheven. En deze grote misstand werd 
door de rechter niet afgestraft. De Nederlandse rechtsspraak liet zich voor het karretje 
van de politieke elite spannen en is onderdeel geworden van een politiek correcte 
dictatuur die nu vrij spel heeft.
Deze politiek correcte dictatuur bepaalt welke standpunten goed zijn en welke niet. 
Vanuit een uiterst misplaatst links-liberaal superioriteitsgevoel worden meningen en 
personen die niet in het linkse wensenlijstje passen keihard aangepakt. Net als politieke 
tegenstanders van de zittende macht. Terwijl meningen en personen die wel binnen de 
politiek correcte lijntjes passen met rust worden gelaten.
Het resultaat is een verschrikkelijke willekeur. Regels en wetten worden niet meer 
eenduidig toegepast, maar gebruikt als wapen om met name critici van de heilige 
huisjes van de politieke elite (zoals islam, massa-immigratie en EU) te bestrijden. 
De voorbeelden stapelen zich op. Blokkeerfriezen, die de traditie van Sinterklaas en 
Zwarte Piet probeerden te beschermen, werden als misdadigers behandeld. Maar 
anti-Zwarte Piet-activisten worden met rust gelaten. De politiek correcte voorkeuren 
worden ook duidelijk bij de verschillende benaderingen van demonstraties. In het 
Amsterdam van Femke Halsema gelden zelfs coronaregels niet meer omdat het 
onderwerp van demonstratie ‘te belangrijk’ wordt gevonden. Die kwalificatie zal een 
anti-islamdemonstratie natuurlijk nooit krijgen.
Politici zijn alle schaamte voorbij en bepalen zelfs wie zich wel en wie zich niet 
aan overheidsbeslissingen en rechterlijke uitspraken hoeft te houden. De steeds 
terugkerende generaal-pardonregelingen maken duidelijk dat vreemdelingen 
die beslissingen in ieder geval naast zich neer mogen leggen. Ook al is een 
verblijfsaanvraag vele malen afgewezen, en is herhaaldelijk door de rechter bepaald dat 
iemand uit Nederland moet vertrekken, dan maakt dat vaak helemaal niets uit. Dan 
wordt gezegd dat ze niet weg hoeven en krijgen ze toch een verblijfsvergunning.
Hoe verwoestend de onbereikbare ivoren torens van ambtenaren en ministeries 
kunnen zijn, heeft de Toeslagenaffaire ons laten zien. Want wat er uit de beerput van 
de Belastingdienst is gekomen, is huiveringwekkend. Het beeld van een almachtige 
overheid die doet wat ze wil, en gedupeerde ouders die daar machteloos tegenover Uw democratie en rechtsstaat32Verkiezingsprogramma PVV 2021 - 2025 Het gaat om u
staan. De minister-president en andere bewindslieden wisten ervan en deden helemaal 
niets. Integendeel, de Kamer werd verkeerd geïnformeerd: zaken werden bewust 
verzwegen en verdoezeld. De gecorrumpeerde overheid moet fel worden bestreden.
De PVV wil een Nederland dat zelf zijn koers kan bepalen. Niet gehinderd door Brusselse 
dictaten die onze democratie ondermijnen. Met een overheid die er voor haar burgers 
is – niet alleen voor hen die behoren tot de links-liberale elite. Met bestuurders die 
afgerekend kunnen worden op hun daden. De macht moet terug naar de Nederlander.
Zo willen wij een gekozen burgemeester. En een laagdrempelig bindend correctief 
referendum. En om recht te doen aan de verkiezingsuitslag willen wij dat de drie 
grootste partijen na de verkiezingen verplicht met elkaar gaan onderhandelen om te 
kijken of samenwerking in een kabinet al dan niet mogelijk is.33Het gaat om u Verkiezingsprogramma PVV 2021 - 2025
   De PVV wil voor u:
• Herstel rechtsstaat: geen willekeur en corruptie
• Gekozen burgemeester
• Invoering bindend referendum
• Afschaffen Eerste Kamer
• 20 procent salarisverlaging voor bewindslieden, Kamerleden en Europarlementariërs
• Koningshuis belastingplichtig en verlaging bijdrage aan Koningshuis met 20%
• Afschaffen wachtgeldregeling voor politici: WW, net als voor werknemers
• Grootste drie partijen na de verkiezingen gaan verplicht met elkaar onderhandelen35Het gaat om u Verkiezingsprogramma PVV 2021 - 2025
Nederland is een schoon land. Een land met een prachtige natuur, een schone lucht en 
een goed milieu. Een land om trots op te zijn. Ons Nederlandse landschap is uniek en 
wereldberoemd. Een landschap om zuinig op te zijn en onze bescherming verdient tegen 
het vernietigende klimaatbeleid zoals windturbines en zonneparken.
CO2 is een voedingsbron voor alles wat groeit en bloeit. Klimaatbeleid, dat draait om 
het terugdringen van de CO2-uitstoot, heeft dan ook bar weinig te maken met natuur of 
milieu. Niemand is tegen een groene leefomgeving of een goed milieu, ook de PVV niet. 
Waar de PVV wél tegen is, is zinloos, onbetaalbaar klimaatbeleid.
De mens is verantwoordelijk voor slechts een paar procent van alle CO2 in de atmosfeer. 
Het is dan ook een illusie dat de mens het klimaat wezenlijk zou kunnen beïnvloeden. 
Het kleine Nederland is verantwoordelijk voor maar 0,35% van de totale wereldwijde 
CO2-uitstoot: verwaarloosbaar. Het Nederlandse klimaatbeleid leidt tot een mindere 
opwarming van de aarde van slechts 0,00007 graden: óók verwaarloosbaar. Maar toch 
is CO2 tot ‘de grote vijand’ verklaard. De obsessieve, verregaande strijd tegen CO2-
uitstoot vertoont inmiddels dictatoriale trekjes. Nederlanders die normaal hun leven 
willen leiden, wordt bij alles wat ze doen een klimaatschuldgevoel aangepraat en angst 
voor klimaatverandering aangejaagd.
Klimaatbeleid kost vele, vele miljarden en stort huishoudens de financiële afgrond 
in. Klimaatbeleid is nergens goed voor, maar perkt onze vrije manier van leven des 
te ingrijpender in: we worden geregeerd door klimaathippies die willen dat we onze 
woningen voor vele tienduizenden euro’s van het gas af halen, terwijl gas de schoonste 
fossiele brandstof is. Ze willen dat we in onbetaalbare elektrische auto’s gaan 
rijden. Ze  willen dat we minder vliegen, minder vlees eten. Het wordt ons allemaal 
opgedrongen, en dat moet stoppen.
Tegelijkertijd worden ons land en onze Noordzee volgebouwd met subsidie-slurpende 
windturbines. Bomen worden verbrand in vervuilende biomassacentrales. Weilanden 
worden opgeofferd voor zonneparken. Ons prachtige landschap wordt kapotgemaakt 
onder het mom van een niet-bestaande ‘klimaatcrisis’. Ook dat moet stoppen.
De PVV zegt: wij laten ons niet de les lezen door wereldvreemde klimaatpredikers. 
Daarom maken we een einde aan de totaal geradicaliseerde klimaatgekte: de 
Klimaatwet, het Klimaatakkoord en alle onzinnige maatregelen gaan onmiddellijk de 
prullenbak in. Alle klimaat- en duurzaamheidssubsidies schaffen we direct af. Geen 
geld meer voor onzinnige linkse hobby’s, maar méér geld in de portemonnee van onze 
mensen.Uw klimaatrealisme36Verkiezingsprogramma PVV 2021 - 2025 Het gaat om u
Want dóór alle miljardensubsidies die aan de groene terreur worden verspild, gaat de 
energierekening omhoog en omhoog. Terwijl huishoudens in Duitsland geld toekrijgen 
als ze een gasaansluiting nemen, wordt gas in Nederland steeds duurder gemaakt. 
Nu al leven honderdduizenden huishoudens in energiearmoede: zij kunnen de 
energierekening nauwelijks tot niet meer betalen en zitten vaak letterlijk op de bank te 
rillen van de kou. Energie is een basisbehoefte, maar door de klimaatwaanzin is er een 
peperduur luxeproduct van gemaakt.
De PVV kiest voor een fors lagere, betaalbare energierekening: we stoppen met de 
geldverslindende energietransitie en verlagen de energiebelasting. Woningen worden 
niet van het gas af gehaald. De afschaffing van de gasaansluitplicht draaien we terug, 
waardoor nieuwbouwwoningen weer een vertrouwde gasaansluiting kunnen krijgen 
– op het beste en meest betrouwbare gasnet ter wereld. Gas komt niet langer uit 
Groningen, maar halen we uit de bodem van de Noordzee en importeren we uit landen 
als Noorwegen, Engeland etc. – zoals nu al gebeurt. Onze kolencentrales, die tot de 
schoonste ter wereld behoren, blijven open. Ook worden er kerncentrales bijgebouwd 
die veiliger zijn dan ooit. Daarnaast zetten we in op thorium.37Het gaat om u Verkiezingsprogramma PVV 2021 - 2025
   De PVV wil voor u:
• Stoppen met de miljarden-verslindende CO2-reductie
• Dus géén CO2-heffing, géén vliegtaks, géén rekeningrijden en andere onzin
• Géén windturbines, géén zonneparken en andere landschapsvernietigende gekte
• Stoppen met biomassa
• Klimaatwet intrekken
• Klimaatakkoord en Energieakkoord door de shredder halen
• Terugtrekken uit het VN-Klimaatakkoord van Parijs
• Op geen enkele manier deelnemen en geen cent bijdragen aan de Green Deal 
van de EU
• Klimaat- en duurzaamheidssubsidies afschaffen
• Lagere energielasten
• Stoppen met de onbetaalbare energietransitie
• Stoppen met het gasvrij maken van woningen
• Afschaffing van de gasaansluitplicht terugdraaien
• Kerncentrales bouwen; thorium
• Van het gas af? Nee! Van het Groningse gas af? Ja!39Het gaat om u Verkiezingsprogramma PVV 2021 - 2025
Sinds jaar en dag springt de PVV in de bres voor dieren. We zijn geen dierenactivisten, 
maar net als veel Nederlanders gek op onze dieren. Alle weerloze levende wezens 
verdienen onze bescherming. Daarom is het goed dat er op initiatief van de 
PVV de Dierenpolitie is gekomen. We willen de capaciteit daarvan uitbreiden. 
Dierenmishandeling is een gruwel en moet hard worden bestraft. Niet alleen met hoge 
gevangenisstraffen, maar ook met een levenslang verbod om dieren te houden.
We zijn voor een gecontroleerde afbouw van de bio-industrie op de lange termijn. Maar 
dat kan alleen als we onze boeren niet de nek omdraaien. Zij moeten niet gedwongen 
worden voorop te lopen om vervolgens weggeconcurreerd te worden door boeren in 
andere landen die de kantjes eraf lopen.
Dieren moeten de medische hulp krijgen die ze nodig hebben. Helaas zijn er mensen die 
de behandeling van hun geliefde huisdier – dat onderdeel uitmaakt van het gezin – niet 
kunnen betalen. Dat is verschrikkelijk. Daarom voeren wij de Snoetje & Pluisje-wet in: 
hiermee staan we 70-plussers met een laag inkomen financieel bij in de noodzakelijke 
medische behandeling van hun huisdier.
Door de voortgaande islamisering heeft het welzijn van dieren helaas een grote dreun 
gekregen. Overal ligt halal-vlees in de schappen, afkomstig van ritueel geslachte dieren 
die zonder verdoving zijn doodgebloed. In een beschaafd westers land mag dit natuurlijk 
geen plaats hebben.
De milieugekte heeft de afgelopen jaren ons land overgenomen. We worden geregeerd 
door linkse activisten. En dat terwijl de luchtkwaliteit in Nederland sinds 1980 
enorm is verbeterd, net als de kwaliteit van het oppervlaktewater. Kortom: de natuur 
is er de laatste decennia in Nederland op vooruitgegaan! We moeten stoppen met 
paniekmaatregelen die boerenbedrijven en -gezinnen naar de afgrond brengen, de 
visserij om zeep helpen, de woningbouw stilleggen en automobilisten de rekening 
presenteren.
De PVV is blij met onze boeren. Zij zorgen voor ons eten zoals melk, kaas en vlees. 
Maar  ze moeten het zwaar ontgelden. De regelzucht, ook afkomstig uit Brussel, is 
compleet doorgeslagen, ingewikkeld en oneerlijk. Onder het mom van milieu, natuur 
en klimaat wordt de Nederlandse boerenstand vakkundig de nek omgedraaid: 
hardwerkende gezinnen en gezonde familiebedrijven gaan kapot. De zelfverzonnen 
‘stikstofcrisis’, die het halve land op slot heeft gezet, was en is voor de boeren de 
druppel: meerdere keren stond het Malieveld in Den Haag vol met protesterende boeren. 
Ze zijn boos en maken zich zorgen over hun toekomst – en terecht.Uw dieren, boeren en vissers40Verkiezingsprogramma PVV 2021 - 2025 Het gaat om u
Maar er wordt niet naar ze geluisterd. Sterker nog: zelfs het leger wordt op 
ze afgestuurd. De PVV is wél trots op onze boeren en schrapt alle overbodige 
regelgeving – om te beginnen de doorgeslagen stikstofregels rond een niet-bestaand 
stikstofprobleem.
 
Onze boeren moeten kunnen blijven boeren en tegelijk zorgen voor ons mooie 
Nederlandse landschap. Natuur blijven we goed beheren, maar het hoeft niet allemaal 
stikstofarme natuur te zijn. We koesteren de natuur die we hebben, maar doorgeslagen 
milieu- en natuurwetgeving schaffen we af. Zo blijven we een prachtig en schoon land.
Niet alleen de boeren, maar ook de vissers zijn de afgelopen jaren door de politiek 
verraden. We laten ons niet de les lezen door de Europese Unie en accepteren geen 
dictaten van ongekozen Brusselse bureaucraten die onze visserij kapotmaken.
EU-regels hebben onze pulsvisserij om zeep geholpen. Het kabinet stond erbij en keek 
ernaar! Vissers wordt visgebieden afgenomen om plaats te maken voor windturbines. 
Vervolgens moeten ze nóg meer visgebieden afstaan voor de natuur. Zo worden onze 
vissers dubbel gepakt. Tegelijkertijd kunnen de milieuextremisten van Greenpeace 
ongestoord vissers in gevaar brengen door grote stenen in het water te gooien.
Ook dat moet stoppen.41Het gaat om u Verkiezingsprogramma PVV 2021 - 2025
   De PVV wil voor u:
• Dierenrechten worden opgenomen in de Grondwet
• Uitbreiding van de Dierenpolitie
• Dierenmishandelaars krijgen een zware gevangenisstraf en een levenslang verbod op 
het houden van dieren
• Verbod op ritueel slachten
• Gecontroleerde afbouw van de bio-industrie
• Financiële steun aan 70-plussers voor kosten dierenarts bij zieke huisdieren
• Geen stikstofwet
• Geen EU-bemoeienis met onze boeren en vissers
• Behoud gezins- en familiebedrijven en stop de schaalvergroting in de landbouw
• Stoppen met onzinnige CO2-, stikstof- en PFAS-maatregelen voor boeren, vissers, 
bouwers en automobilisten
• Boeren moeten kunnen blijven boeren en tegelijk zorgen voor ons Nederlandse 
landschap
• Vissers krijgen de ruimte; de zee niet volbouwen met windturbines
• Geen verbod pulsvisserij
• Verbod op de plezierjacht
• Professionele Nationale Dierenambulance
• Positieflijst voor te houden dieren
• Aanpak illegale en/of broodfokkers
• Stalbrandpreventieplan43Het gaat om u Verkiezingsprogramma PVV 2021 - 2025
Het onderwijs is onder de kabinetten van Rutte in een vrije val geraakt. Een kwart van 
onze leerlingen is semi-analfabeet en er heerst een gigantisch lerarentekort, omdat 
steeds minder mensen voor de klas willen staan.
Ook de vernieuwingsdrang in het onderwijs blijft maar doorwoekeren; elke ‘vernieuwing’ 
brengt onrust met zich mee en leidt tot kwaliteitsverslechtering. Wij willen terug naar 
de pedagogiek van de ‘directe instructie’ in een klas waar structuur, veiligheid, rust en 
regelmaat heersen.
Wij constateren in de scholen een toename van politieke indoctrinatie, altijd línkse 
indoctrinatie. Schoolkinderen die worden ingezet als klimaatspijbelaars en scholen die 
vooroplopen om Zwarte Piet te verbieden zijn zomaar een paar voorbeelden. Wij willen 
politiek neutrale leraren. Vorming in levensvisie en politiek is aan de ouders, niet aan de 
school.
Leerkrachten moeten uw kinderen leren hoe ze moeten denken en niet wat ze moeten 
denken. In grote, gefuseerde scholen gaan leerlingen onder in de grote massa. 
Wij willen kleinschalig onderwijs, waar leerlingen weer worden gekend en geen nummer 
zijn. Door alle zogenaamde vernieuwingen is er steeds minder aandacht voor de 
kernvakken taal en rekenen, de basis van emancipatie en verheffing, en wordt kostbare 
onderwijstijd verspild aan allerlei modieuze bijkomende zaken. Wij willen terug naar de 
kern van onderwijs.
Het beroep van leraar moet weer aantrekkelijk worden: de leraar weer als een 
zelfstandige en zelfbewuste pedagoog voor de klas, in plaats van de leraar als uitvoerder 
van onwerkbare onderwijsvernieuwingen, bedacht door beleidsmakers en bestuurders 
die nauwelijks voor de klas hebben gestaan. Bovendien moet de kennisbasis van 
de leraar hersteld worden. Een bevoegdheid die vakkennis en pedagogische bagage 
waarborgt, is essentieel.
De PVV is altijd tegen het leenstelsel geweest. Het is onaanvaardbaar om studenten 
voor een groot deel van hun leven op te zadelen met schulden. Wij willen daarom het 
leenstelsel afschaffen en de basisbeurs herintroduceren.
Wij willen het bijzonder onderwijs en artikel 23 van de Grondwet behouden. De vrijheid 
van onderwijs is een groot goed. Er is echter geen plaats voor islamitisch onderwijs, 
omdat juist dat onderwijs in alles haaks staat op vrijheid, gelijkheid en democratie.Uw onderwijs44Verkiezingsprogramma PVV 2021 - 2025 Het gaat om u
De onderwijskolom voor het beroepsonderwijs, van vmbo-mbo-hbo, willen wij versterken. 
Daarom willen wij geen samensmelting van hbo en wetenschappelijk onderwijs. Het 
enorme aantal ‘thuiszitters’ is een regelrechte schande voor ons onderwijs.
De PVV streeft naar passend onderwijs voor iedereen.45Het gaat om u Verkiezingsprogramma PVV 2021 - 2025
   De PVV wil voor u:
• Onderwijsveroudering in plaats van onderwijsvernieuwing
• Politieke neutraliteit van de leraren
• Kleinschalig onderwijs
• Taal en rekenen weer centraal
• Geen onbevoegde leraren meer voor de klas
• Stoppen met het leenstelsel, terug naar de basisbeurs
• Maximaal 20% van de onderwijsbegroting naar overhead, minimaal 80% naar de 
klas
• Behoud van artikel 23, de vrijheid van bijzonder onderwijs
• Stoppen met islamitisch onderwijs, omdat dat onze vrijheid en onze waarden 
bedreigt
• Doorlopende leerlijnen van het vmbo naar het mbo en uiteindelijk het hbo
• Passend onderwijs moet echt passend worden; elke leerling een plek47Het gaat om u Verkiezingsprogramma PVV 2021 - 2025
De PVV heeft grote waardering voor onze militairen die zich onder zware 
omstandigheden voor Nederland inzetten. De belangrijkste taak van Defensie is het 
verdedigen van ons grondgebied. Daar hebben we een gezonde en sterke krijgsmacht 
voor nodig die alle dreigingen serieus neemt. Maar iedereen kan zien wat de veiligheid 
in ons land, en in heel West-Europa, het meest bedreigt. Dat is de islam en het 
islamitisch terrorisme.
We hebben de afgelopen jaren de meest verschrikkelijke bloedbaden gezien in onder 
meer Manchester, Berlijn, Parijs, Brussel en Nice. Ook in eigen land hebben we, met 
onder andere de vreselijke tramaanslag in Utrecht, te maken gehad met een dodelijke 
islamitische aanval. Dit mag nooit weer gebeuren. Daarom moet de Defensie-inzet 
allereerst gericht zijn op het veilig houden van ons eigen land.
De PVV wil weer baas zijn over onze eigen grenzen en die moeten door Defensie 
gecontroleerd worden. De absurde situatie dat iedereen die het wil ongecontroleerd ons 
land binnen kan komen, behoort dan tot het verleden. Want het is een heel rare situatie 
dat Defensie zich nu vooral bezighoudt met allerlei vage buitenlandse missies in landen 
als Mali, terwijl heel Europa gebukt gaat onder islamitisch geweld en ook in eigen land 
overal terroristen van straat moeten worden gehaald.
De binnenlandse inzet van Defensie moet ook worden gericht op het bewaken van meer 
locaties die voor terrorisme gevoelig zijn en voor het handhaven van de openbare orde. 
Militairen moeten bijvoorbeeld een rol krijgen bij de aanpak van grootschalige rellen, 
zoals we die in 2020 in probleembuurten als de Haagse Schilderswijk hebben gezien. 
Tenslotte is het belangrijk dat militairen zich alleen aan de Nederlandse wet moeten 
houden en dus niet in het bezit mogen zijn van een dubbele nationaliteit. Het is de 
PVV bijvoorbeeld een doorn in het oog dat Turks-Nederlandse militairen door de Turkse 
tiran Erdoğan kunnen worden opgeroepen om voor het Turkse leger te vechten! Wat de 
PVV betreft hebben mensen met een dubbele nationaliteit vanwege op zijn minst de 
schijn van dubbele loyaliteit geen toegang tot onze Defensie en kunnen ze geen militair 
worden.
De PVV hecht aan sterke trans-Atlantische banden. Een goede relatie met de VS ook 
binnen de NAVO is van groot belang voor Nederland. Nederland zal zich actief inzetten 
tot het verwijderen van de islamitische schurkenstaat Turkije uit de NAVO. Ook zal alles 
worden gedaan om de Turkse President Erdoğan voor zijn misdaden tegen onder andere 
de Koerden en zijn banden met ISIS voor het Internationaal Strafhof te krijgen.Uw defensie en buitenland48Verkiezingsprogramma PVV 2021 - 2025 Het gaat om u
Van de politiek corrupte EU wordt afscheid genomen. Nederland streeft als soeverein 
land naar sterke bilaterale en economische banden met landen binnen en buiten de EU. 
Nexit dus. Wat de Britten kunnen, kunnen wij ook. We worden weer baas over ons eigen 
land, onze eigen wetten, ons eigen geld en ons eigen immigratiebeleid. De dag dat we 
de EU verlaten wordt een nationale feestdag.
 
De PVV is een grote vriend van de enige echte democratie in het Midden-Oosten, Israël. 
Ook cultureel is Nederland zeer verbonden aan Israël. De banden met Israël zullen 
onder meer worden versterkt door onze ambassade te verhuizen naar Jerusalem. De 
Nederlandse vertegenwoordiging in Ramallah bij de corrupte Palestijnse Autoriteit 
wordt onmiddellijk gesloten. Nederland heeft immers al een ambassade in Amman, de 
hoofdstad van de enige echte Palestijnse staat: Jordanië.
Nederland verlaagt zijn diplomatieke aanwezigheid in de landen die de Caïro-
verklaring inzake Mensenrechten hebben ondertekend waarin alle rechten en vrijheden 
ondergeschikt zijn verklaard aan de sharia, waardoor onder meer de meningsuiting 
wordt beperkt en de ongelijkheid van man en vrouw uitgangspunt is. Diplomaten 
uit die landen zullen alleen in Nederland worden toegelaten en geaccrediteerd als 
ze een verklaring ondertekenen waarin staat dat de sharia wordt verworpen en 
de rechtsbeginselen van onze vrije democratische rechtsstaat ten volle worden 
onderschreven.
Het is niet in het belang van Nederland slechte relaties met de Russische Federatie 
te hebben. Daarom zal actief worden ingezet de bilaterale, politieke en economische 
relaties met dat land te verbeteren. Dat laat onverlet dat de verantwoordelijken voor 
de terreuraanslag op de MH17, waarbij 298 onschuldige burgers werden vermoord 
waaronder 196 Nederlanders, dienen te worden gestraft – ook indien dit statelijke 
actoren zijn, en inclusief sancties.49Het gaat om u Verkiezingsprogramma PVV 2021 - 2025
   De PVV wil voor u:
• Stoppen ontwikkelingshulp
• Defensie wordt ingezet voor bewaking van de eigen grenzen
• Geen vage buitenlandse missies voor onze militairen maar inzet om Nederland veilig 
te houden
• Leger waar nodig inzetten om straten van Nederland terug te veroveren
• Geen dubbele nationaliteit Defensiemedewerkers
• Geen zinloze Defensie-investeringen zoals de JSF
• Betere beloning en zorg voor onze (gewezen) militairen
• Geen EU-leger
• Turkije uit de NAVO
• Goede relaties met grootmachten VS en Russische Federatie
• Straffen verantwoordelijken terreuraanslag MH17 inclusief sancties
• Verhuizen Nederlandse ambassade Israël naar Jerusalem
• Afschalen diplomatieke betrekkingen met sharialanden en eisen aan diplomaten
• Nexit, Nederland verlaat de Europese Unie51Het gaat om u Verkiezingsprogramma PVV 2021 - 2025
Door de coronacrisis heeft de economie een flinke optater gehad. De economie kromp vorig 
jaar met meer dan 4% en we zijn met zijn allen meer dan 50 miljard aan economische groei 
misgelopen. Deze krimp heeft samen met de steunpakketten en de lockdowns een flink gat 
geslagen in de overheidsfinanciën.
Als we niet oppassen, wordt 2021 een rampjaar met massaontslagen en vele 
faillissementen. Daarom gaat de PVV door met het volledig steunen van bedrijven zolang als 
nodig. We moeten hoe dan ook voorkomen dat gezonde bedrijven failliet gaan en mensen 
massaal hun baan verliezen. De PVV gaat dus ook niet bezuinigen of de belastingen 
verhogen om de overheidsfinanciën op orde te brengen. We gaan juist de economie 
aanjagen door te investeren en consumptie te stimuleren.
We verlagen de huren, de btw op boodschappen, de energierekening en schaffen het eigen 
risico af, zodat mensen meer in hun portemonnee krijgen en dus meer te besteden hebben. 
Dat is goed voor consumenten, bedrijven, banen en de schatkist. Het mes snijdt aan vier 
kanten! Meer consumptie betekent meer omzet voor bedrijven en meer banen, dus minder 
werklozen en minder uitkeringen. Meer omzet betekent ook meer belastinginkomsten voor 
de overheid. De PVV wil economisch uit de schulden groeien met lagere lasten.
De PVV investeert ook in de publieke sector die door Rutte en zijn vrienden eerder is 
afgebroken. We investeren structureel in de zorg met meer handen aan het bed en in de 
politie met meer blauw op straat. Ook maken we geld vrij voor een betere beloning voor 
onze zorghelden en onze leraren voor de klas.
Deze extra investeringen betalen we door te stoppen met miljarden over te maken naar het 
buitenland en te verspillen aan andere linkse hobby’s.
Mark Rutte heeft vorig jaar zijn handtekening gezet onder een megalomane EU-begroting 
met een herstelfonds van 1.850 miljard. Daar mag de Nederlandse belastingbetaler 
voor 100 miljard aan meebetalen. Dat gaan we dus mooi niet doen! Waarom zouden 
we miljarden gaan betalen aan landen als Italië en Griekenland? Laat ze zelf hun broek 
ophouden!
Ook de miljarden die elk jaar worden verkwanseld aan ontwikkelingshulp, aan immigratie 
en asielzoekers, aan windturbines, klimaatbeleid en aan subsidies gaan we anders 
besteden. De PVV stopt de verspilling van al dat belastinggeld. Het is tenslotte uw geld.
Wij investeren deze miljarden in onze eigen mensen, onze eigen bedrijven en in onze eigen 
economie en publieke sector. En als het nodig is, laten we desnoods de staatsschuld nog 
wat verder oplopen.
De PVV kiest voor een beter en welvarender Nederland!Uw geld