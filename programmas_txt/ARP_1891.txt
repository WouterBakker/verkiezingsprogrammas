71 
Het program van actie bij de stembus van 1891. 
Nog even beslist van oordeel, dat onze staatkundige 
toestand dringend eene meer afdoende Grondwetsher­
ziening eischt, al ware het slechts om de samenstelling 
der Eerste Kamer te verbeteren en de rechten der 
minderheden duurzaam te waarborgen, spreekt de anti­
revolutionaire partij bij de stembus van 1891, als 
hare overtuiging uit, dat 's lands belang het meest 
gebaat zal worden, zoo in de nieuwe parlementaire 
periode onze politieke gedragslijn in dezer voege be­
paald wordt : 
1. 
Voorzetting van de poging om een einde te maken 
aan de overheersching, waarmee het Liberctlisme in 
zijn onderscheiden schakeeringen, bijna een eeuw lang, 
ons Christenvolk verdrukt heeft, en bij de vernieuwing 
dreigt te verdrukken, en zulks door, in zoover onze 
beginselen dit gedoogen, het thans zittende kabinet 
te steunen. 
2. 
Bevestiging van onze constitutioneele vrijheden door 
invoering nu reeds, voor zoover de door de Grondwet 
gestelde grenzen dit gedoogen, van een kiesstelsel 
op den algemeenen grondslag van een kiesrecht der 
gezinshoofden. 
ö. 
Herstel, voor zooveel dit aan de Overheid staat, 
van den Godsdienstvrede in het land, door de uitvoering 
van Art. 20 van het anti-revolutionair program, zoo 
spoedig mogelijk, bij organieke wet voor te bereiden. 72 
4. 
Voortgaande vrijmaking van het Onderwijs, ook op 
Middelbaar en Hooger gebied en op dit laatste meer be­
paaldelijk door wijziging van de wetsbepalingen, waar­
bij de Godgeleerde faculteit en de bevoegdheden, uit de 
Academische graden voortvloeiende, geregeld zijn. 
5. 
Rechtverschaffing aan den stand onzer Landbouwers 
en Arbeiders, door naast de kamers van Koophandel en 
Nijverheid, thans ook kamers van Landbouw en van 
Arbeid in te stellen, ten einde, deze kamers gehoord, 
aan beide deze takken van ons volksleven zoodanige 
bescherming bij de Wet te verleenen, als door de 
tijdsomstandigheden wordt geëischt. 
6. 
Herziening van onze Financiëele Wetgeving door het 
heffen van een aggressieve belasting op het roerend 
vermogen; de afschaffing van de Staatsloterij en van 
de accijnzen op zout en zeep; wijziging van de patent­
wet; de versterking van onze tarieven ; en wijziging 
van de mutatierechten, met inachtneming van het aan­
tal jaren, dat sinds de laatste mutatie verliep. 
7. 
Stuiting van het Militairisme door betere regeling 
van de rechtspositie van den soldaat en wegneming 
uit het kazerneleven van wat met godsdienst, zedelijk­
heid en wel voegelijkheid in strijd is; en zulks zoo wel 
in Nederland als in de Koloniën. 73 
8. 
Sneller, en goedkooper rechtsbedeeling, vooral in 
het belang van den minder gegoede; regeling van het 
reclamerecht voor den ondergeschikte en invoering van 
de administratieve rechtspraak. 
9. 
Eindelijk invoering van een Christelijke staatkunde 
in onze Koloniën door vrijlating der zendi ng; betere 
regeling van den rechtstoestand der inlandsche Chris­
tenen; opheffing der Indische Staatskerk; afschaffing 
van de opiumpacht; en verbetering van het zedelijk 
en maatschappelijk lot der aan ons Rijk onderworpen 
bevolking. 
Ten slotte verklaart de Anti-revolutionaire partij 
alleen daarom van de gemeentelijke financiën, van 
den vaccinedwang en van de opheffing der plaatsver­
vanging in dit Program te zwijgen, dewijl over 
deze onderwerpen reeds voorstellen van wet bij de 
Staten-Generaal aanhangig zijn gemaakt. 