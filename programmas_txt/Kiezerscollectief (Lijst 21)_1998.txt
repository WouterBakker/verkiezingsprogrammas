Uitgangspuntenprogramma
Verkiezingen  1998
De democratie
DAT BENT U
___________________________________________ Auteurs ___________________________________________
Hans Hulst, Hein Steinen en Dr. Sjef de Jong met bijdragen van de kandidaten van Het Kiezers Collectief
LIJST
D em ocratisch concept
Op 6 mei doet een nieuwe politieke partij mee aan de verkiezingen voor de Tweede Kamer. Deze politieke 
groepering heet Het Kiezers Collectief. Deze partij is opgericht door mensen die vinden dat burgers op dit 
moment te weinig invloed hebben op de politiek. Zij vinden het ook belangrijk dat de mensen zich weer betrok­
ken voelen bij de maatschappij en de politiek in Den Haag. Zij willen vooral die mensen gaan vertegenwoor­
digen die geen vertrouwen meer hebben in de huidige politieke partijen.
Volgens deze nieuwe partij telt voor de andere partijen het eigen partijbelang meer dan het belang van de 
burgers. De Tweede Kamerleden van deze nieuwe partij kunnen zich nadrukkelijk wèl volledig onafhankelijk 
opstellen van de partij. Voor deze nieuwe politieke partij is de eerste prioriteit de mening van de Nederlandse 
kiezer te vertegenwoordigen. De belangrijkste plannen van deze nieuwe partij zijn:
• Belangrijke niet commerciële belangengroepen, die anders weinig politieke invloed hebben, kunnen in de 
Staten Generaal en de Provinciale Staten via deze partij hun stem laten horen. Dit kan zowel op verzoek van 
deze groepen, maar ook op verzoek van deze nieuwe partij gebeuren. Aldus vindt er een verbreding plaats 
van de basis voor besluitvorming.
• Bij besluiten wordt er onderzoek onder de Nederlandse bevolking gedaan. Hiermee wordt de mening van de 
Nederlandse bevolking gepeild. Bij stemmingen zal het stemgedrag van deze partij een afspiegeling zijn van 
de mening van de bevolking. Op deze manier hebben burgers, als bij referendum, directe invloed op het 
nemen van besluiten.
• De telefoon, teletekst en internet worden in de toekomst middelen waarmee de mensen hun oordeel over 
politieke besluiten kunnen geven, zoals de keuze voor een coalitie of minister-president en dergelijke.
Een samenvatting vooraf
Als twee rode draden, die met elkaar zijn verbonden, loopt door het denken en doen van Het Kiezers Collectief 
de zorg voor de democratie in al haar verschijningsvormen en de zorg om deze democratie te beschermen en 
uit te breiden. Het is nodig de voorwaarden te schapen om deze zorg inhoud te geven. In een maatschappij waar 
armoede heerst en grote delen van de Nederlanders zich daardoor niet meer betrokken voelen bij de uitoefe­
ning van de democratie, dient het volgende bewerkstelligd te worden.
Bij beslissingen die genomen moeten worden dient in een vroeg stadium de mening van de kiezers gepeild te 
worden en tot uiting gebracht te worden in het parlement.
De individuele parlementsleden van Het Kiezers Collectief zullen soms verschillende meningen in het 
Parlement naar voren brengen en verschillende standpunten innemen. Natuurlijk kan en moet de mening 
van de individuele vertegenwoordiger ook een belangrijke rol spelen. De volksvertegenwoordigers van 
Het Kiezers Collectief zijn vrij en onafhankelijk in hun handelen. Zij worden op geen enkele wijze gehinderd 
door partijdiscipline.
De tweedeling___________________________________________
Grote groepen in onze samenleving bevinden zich voor wat betreft het vervullen van hun levensbehoeften in 
de laagste regionen van de behoeftenpiramide. Hun dagelijkse zorgen voor de invulling van fysieke behoeften 
is zo veel omvattend en zo essentieel dat ieder uitreiken naar een hogere behoefte slechts als wensdroom kan 
bestaan. Voor veiligheid zijn zij totaal afhankelijk van de overheid en die stelt hen daarin keer op keer teleur. 
Bescherming laat absoluut te wensen over. De stabiliteit in hun leven is hen in de afgelopen decennia door tal 
van maatregelen ontnomen. Zij verkeren bij voortduring in een haast grenzeloze economische onzekerheid. Zij 
zijn de controle over hun leven grotendeels kwijt. Ze worden geregeerd door een voortdurend gebrek aan geld 
en de zorg om onder die omstandigheden de touwtjes aan elkaar te knopen. Hun economische situatie
plaatst hen in een volstrekt isolement. Het zelfrespect staat bij voortduring onder druk door de opinies van de 
maatschappij.
Daarnaast heeft de economische ontwikkeling van de afgelopen j aren een veel grotere groep in de samenleving 
wèl die welvaart gebracht; de mensen in deze groep worden wèl in staat gesteld om de gehele behoeftepira- 
mide te doorlopen. We hoeven daaraan niet veel woorden te besteden. Om ons heen kijkend zien we in welke 
welvaart wij thans baden.
De verwijdering tussen beidp groepen wordt in de maatschappelijke discussies aangeduid als de tweedeling in 
de samenleving. Wij hebben slechts getracht onder gebruikmaking van de behoeftepiramide, aan te geven dat 
er fundamenteel iets mis is met de verdeling van de verschillende levensbehoeften in deze piramide. Door de 
tweedeling staat de democratie onder druk, zoals reeds eerder aangegeven. Wij bevinden ons thans op een 
hellend vlak. Steeds minder mensen beslissen over de belangen van steeds meer mensen, steeds meer mensen 
voelen zich aan de kant staan, steeds meer mensen worden in de peilingen als zwevende kiezers geregistreerd, 
steeds meer mensen hebben geen vertrouwen meer in de huidige politieke partijen, steeds meer mensen 
brengen een proteststem uit, steeds meer mensen maken de gang naar de stembus niet meer. Het democratisch 
gehalte van het Nederlandse polderlandschap en het daarbij behorende model, ligt ver beneden peil.
De democratie, dat bent u !
In zijn hoedanigheid van minister president houdt Wim Kok het volk voor dat het goed gaat met Nederland. 
Immers, op de drempel van de 21e eeuw trekt de economische groei aan, daalt de werkloosheid en groeit 
Schiphol als kool. Het afgelopen jaar werd tijdens de algemene beschouwingen dan ook gerept van een feest- 
begroting.
Het Kiezers Collectief vindt de feestvreugde van Paars misplaatst. Nog steeds staan honderdduizenden mensen 
aan de kant, zonder uitzicht op werk. Nog steeds speelt de consument in onze overlegeconomie een bijrol, en 
kent Nederland sinds enige tijd een heus armoedeprobleem. En nog steeds moeten milieubelangen wijken voor 
winstbejag. Als klap op de vuurpijl is daar bovendien de crisis van de democratie: nooit hadden zoveel mensen, 
zo weinig vertrouwen in het oplossend vermogen van de politiek.
De Nederlander ervaart de alledaagse politiek als een ver van zijn bed show. De enorme publiciteit in de media 
en dan vooral op de tv ten spijt. Die media-aandacht lijkt de verwijdering tussen burger en politiek zelfs in de 
hand te werken. In 2Vandaag, in Netwerk en Nova zit dagelijks een scheut landelijke politiek. En dat zijn dan 
alleen nog maar de publieke zenders. De commerciële zenders, de kranten en de radiostations contribueren 
ook hun deel in deze informatiebrij. De kijker, lezer en luisteraar wordt overvoerd met nieuws uit Den Haag, de 
politiek wordt door de media meedogenloos naakt aan het publiek getoond.
De stemmers van vier jaar geleden zien, dat alle beloften ten spijt het in de dagelijkse politiek toch vooral gaat 
om de mannen en vrouwen en niet om de zaak. Partijprogramma’s verdwijnen na de verkiezingen in de onder­
ste la, zodra de toekomstvisie door de coalitiegenoten in een dwingend compromis-regeringsprogramma is 
vastgelegd en dichtgetimmerd. De daarop volgende jaren zijn doorgaans voorspelbaar. Het coalitieregime, dat 
voorkomt dat een partij uit de regeringsboot valt en vooral het partijregime, dat voorkomt dat individuele 
kamerleden uit de partijboot vallen, zorgen voor de voorspelbaarheid van de gebeurtenissen. Het dualisme ten 
spijt en de Spijtdemocratie ten spijt. Spijt ook in de zin van wrevel en ergernis. Te veel spijt dus.
De kijkende, horende en lezende kiezer ziet dat er maar bar weinig terecht komt van het uitgangspunt dat de 
volksvertegenwoordiger zonder last of ruggespraak, dat wil dus zeggen onafhankelijk en naar 
eigen inzicht en oordeel, de belangen van het gehele Nederlandse volk vertegenwoordigt.
Discussies over meningen, standpunten en daaruit voortvloeiende beslissingen zijn verge­
ven van een te nadrukkelijke dwang tot coahtiebehoud en handhaving van partij-ideologie kiezers  collectief
LIJST en stemdwang. De rit uitzitten en het pluche koesteren. Er wordt in het licht van de schijnwerpers 
W B M Ê k  veel en vaak schijnbaar op het scherp van de snede gedebatteerd, maar bij het scheiden van de markt
W M  I  staat men te vaak niet voor zijn zaak.
Concurrentiepolitiek tekent het gedrag van de politieke partijen in en buiten de Kamer. Profileren 
ten koste van de ander, dat wel. Maar dan vooral zonder brokken te maken. De Nederlandse kiezer ziet wat er 
om hem heen gebeurt en herkent zich te vaak niet in de vertaling daarvan in de Haagse werkelijkheid. 
Het parlement verkwanselt de waarden en normen van de Nederlanders, die het zegt te vertegenwoordigen. 
Het belang en het unieke karakter van de publieke zaak zijn naar de achtergrond gedrongen.
Partijbesturen en kaders bepalen de politieke koers van een partij, waarbij het aantal partijleden in geen enke­
le verhouding staat tot het bij die partij behorende electoraat. Dit electoraat kan op geen enkele andere wijze 
dan door lid te worden, invloed uitoefenen op de partij van zijn keuze. De partij zelf is duidelijk niet aanspre­
kend genoeg om het eigen electoraat daartoe te kunnen uitnodigen.
De zorg over de verwijdering tussen kiezer en gekozene, en de slechte afstemming van het beleid op de behoef­
ten van de burger, baarden de oprichters van Het Kiezers Collectief zorgen. De gevolgen van deze onvolledige 
behoeftebevrediging lieten zich dan ook raden: veel burgers weten niet meer op welke partij te stemmen, of 
brengen een proteststem uit. Anderen hebben het bijltje er bij neer gegooid en stemmen maar helemaal niet 
meer.
Het Kiezers Collectief is opgericht omdat we denken dat het ook anders kan. Door het product democratie, zoals 
dat geleverd wordt door de politiek, weer optimaal af te stemmen op het waardesysteem van de afnemer 
(de burger/consument), en deze zo weer te interesseren voor de democratie.
Maar hoe denkt Het Kiezers Collectief dit te bewerkstelligen? Door de invoering van waardepolitiek, waar­
binnen een voortdurende bezinning plaatsvindt op de essentie van politieke activiteiten, en waar voortdurend 
de meningen van het volk worden geïnventariseerd. Weten wat de Nederlander wil, zorgen dat wat hij/zij 
wil voor het voetlicht wordt gebracht en instaan voor de realisatie ervan. Vrij van belemmeringen als partij- 
ideologie, coalitie- en partijpolitiek. Vrij van fractiedwang en het daaruit voortvloeiend stemgedrag. Een 
politiek dus van de menselijke maat. En beslissingen durven nemen onder onvoorwaardelijke handhaving van 
deze menselijke maat.
Uw stem klinkt door in de Tweede Kamer
Het Kiezers Collectief stelt zich tot taak om als een advocatencollectief de belangen te behartigen van niet- 
commerciële publieke belangenorganisaties en groeperingen in de samenleving bij het tot stand komen van 
wet- en regelgeving. Zoals advocaten in staat zijn om cliënten te verdedigen met als oogmerk het waarborgen 
van rechtsbescherming voor eenieder, ongeacht de aard van de te verdedigen zaak. Zo zullen de volksvertegen­
woordigers van Het Kiezers Collectief de politieke rechten en belangen van de Nederlandse bevolking die zij 
vertegenwoordigen in het Nederlandse Parlement verdedigen. Zij controleren daartoe niet alleen de regering 
en het staatsapparaat. Zij zien het ook als hun taak om controle uit te oefenen op de aard en wijze waarop de 
overige politieke partijen met oog voor het algemeen belang, de belangen van eerder genoemde groeperingen 
tot inzet van hun politiek maken. Zij zullen handelen vanuit een voortdurende bezinning op de essentie van 
de politieke activiteiten. Het optreden van de volksvertegenwoordigers van Het Kiezers Collectief zal bovendien 
te allen tijde onafhankelijk zijn.
Vrij en onafhankelijk_____________________________________
Het Kiezers Collectief is daarmee geen oppositiepartij en zal evenmin een regeringspartij kunnen worden. De 
groepering zal in de kamer telkens spreekbuis zijn van die delen van de samenleving, die hen daartoe verzoekt. 
Telkens onderscheidende en anders samengestelde, echter wel getalsmatig belangrijke niet-commerciële belan­
genorganisaties kunnen een beroep doen op de ’’Advocaten” van Het Kiezers Collectief om hen bij de behande­
ling van voor hen belangrijke politieke thema’s te vertegenwoordigen. Daarnaast zullen de leden van het col­
lectief uit eigener beweging contact zoeken met geïnstitutionaliseerde maar ook ad-hoc groeperingen waarvan
de mening van belang kan of zal zijn bij een evenwichtige behandeling van onderhavige zaken in het 
Nederlandse Parlement. Het Kiezers Collectief neemt geen zaken in behandeling, doet geen uitspraken over en 
neemt geen posities in, daar waar het aangelegenheden betreft die strijdig zijn met de grondwet en dan vooral 
met artikel 1 van onze grondwet. Daarnaast wordt hun handelen mede bepaald door de Universele Rechten 
van de Mens en stellen zij de persoonlijke integriteit van de mens en de onaantastbaarheid van het menselijke 
lichaam (fysisch èn psychisch) buiten iedere discussie.
Het Kiezers Collectief stelt zich bovendien mede tot taak die Nederlanders die het vertrouwen in de heden­
daagse politiek hebben verloren te vertegenwoordigen in de Tweede Kamer. Aldus verandert de Tweede Kamer 
in een verzameling vertegenwoordigers van het totale electoraat. Het is evident dat het alternatief in de vorm 
van Het Kiezers Collectief een werkelijke en noodzakelijke schifting tussen kaf en koren aan de uiterst rech­
terzijde van het politieke krachtenveld zal bewerkstelligen. Een CD-stem op 6 mei wordt daarmee een onom­
wonden en heldere stem voor discriminatie.
Leidinggevend voor het stemgedrag van de volksvertegenwoordigers van Het Kiezers Collectief is zoals gezegd 
de mening van hen die zij vertegenwoordigen: het gehele Nederlandse volk. Dit betekent onder andere dat 
het stemgedrag van de fractie van Het Kiezers Collectief in de Kamer een directe afspiegeling zal zijn van de 
publieke opinie. Er kan dus ook gesproken worden van een permanent referendum.
Vanzelfsprekend is het dan van het grootste belang om de vinger stevig aan de pols van de publieke opinie te 
houden. Het Kiezers Collectief is dan ook van plan om een voortdurende discussie aan te gaan met de burger. 
Bij dit tweerichtingsverkeer zal volop gebruik gemaakt worden van moderne telecommunicatietechnieken. Een 
ieder wordt opgeroepen om via die moderne media actief deel te nemen aan de democratie. Daarnaast worden 
marktonderzoeken georganiseerd met als objectief het in kaart brengen van de mening van de Nederlandse 
bevolking met betrekking tot politiek aanhangig gemaakte zaken. Dit onderzoek zal een belangrijke leidraad 
zijn bij de positiebepaling van onze fractie.
Het Kiezers Collectief heeft niet de illusie de voorgestelde veranderingen zonder slag of stoot te kunnen door­
voeren. Rome is per slot van rekening ook niet in een dag gebouwd. Een complicatie is bovendien de versplin­
tering van het partijstelsel, die het sluiten van compromissen welhaast onvermijdelijk maakt. Het Kiezers 
Collectief wil graag een constructieve bijdrage leveren aan de totstandkoming van het beleid. Het programma 
dat nu voor u ligt is geen hard onderhandelingsstuk tijdens dit proces, maar niets meer of minder dan een 
verzameling uitgangspunten. Uitgangspunten die de lezer, hopelijk, aanzetten tot meedenken, en aldus een 
nuttige rol kunnen vervullen in de publieke discussie.
Bestuur en democratie
Als we het zo veelgeroemde poldermodel aan een nadere blik onderwerpen valt een ernstig hiaat in het model 
op. Werkgevers en werknemers blazen in de overlegeconomie hun partijtje wel mee, en ook de overheid doet, 
soms als scheidsrechter, een forse duit in het zakje. Wie echter praktisch buitenspel staat is de burger/consu- 
ment, die als eindgebruiker van het geproduceerde toch cruciaal is. Aan het landelijke overleg -  in bijvoorbeeld 
de SER -  mogen consumentenorganisaties niet meedoen. De (welzij ns)wensen en voorkeuren van de consument 
spelen dus geen rol van betekenis. Zeker, veel producenten doen onderzoek naar consumentenvoorkeuren, 
maar op nationaal niveau wordt met het welzijn van de consumerende burger, bijvoorbeeld met betrekking tot 
een schoon milieu, nauwelijks rekening gehouden. Het Kiezers Collectief acht een bijstelling van het polder­
model daarom noodzakelijk. Wij willen hiervoor de volgende oplossingsrichtingen in de maatschappelijke dis­
cussie inbrengen en roepen belangengroepen in de samenleving op hierover met elkaar in discussie te treden.
Consumenten worden vertegenwoordigd in overheid adviserende instanties. De dominantie van werkgevers 
en werknemers wordt doorbroken door ook goed georganiseerde vragers mee te laten onderhandelen. De SER 
bestaat voor 30% uit op politieke kleur benoemde kroonleden. Zo adviseert de politiek zichzelf en ontstaat 
de schijn van belangenverstrengeling. Het Kiezers Collectief staat voor andere dan op politieke kleur benoem­
de SER-leden. Vertegenwoordigers van consumentenorganisaties krijgen in de Sociaal Economische Raad een 
aandeel vergelijkbaar met werkgevers- en werknemersorganisaties.
Een Economisch Hof wordt ingesteld. Dit Hof kan een veto uitspreken over de begroting indien cij­
fers, conclusies of verwachtingen niet gedekt worden door gangbare wetenschappelijk 
inzichten. Aldus wordt reeds tijdens de beleidsvoorbereiding een instituut met waak­
hondfunctie ingesteld, vergelijkbaar, maar met meer bevoegdheden dan, de Rekenkamer.
Mogelijk kan het Hof een versterkte opvolger zijn van het CPB. kiezers  collectief
LIJST • Overheid en regering dienen voeling te houden met de preferenties van de burger. Daartoe wor­
den regelmatig grootschalige consumentenonderzoeken verricht die die voorkeuren in kaart 
brengen (naar voorbeeld van het onderzoek “Zorgen voor morgen”, dat NIPO uitvoerde in 
opdracht van ons wetenschappelijk bureau de Kamer voor Consument- en Burgerbelangen). De 
overheid houdt bij haar besluitvorming terdege rekening met de uitkomsten van dit onderzoek.
De 0%  voorkeursdrempel__________________________________
In Nederland wordt door een zeer kleine groep mensen, de actieve partijleden, bepaald op wie de kiezer zijn 
stem uit kan brengen. Bovendien stellen deze politiek actieven de lijstvolgorde vast. Van die volgorde kan alleen 
worden afgeweken wanneer er door een kandidaat zeer veel voorkeurstemmen zijn behaald. In de praktijk 
echter blijken de meeste nieuwe leden met een minimaal aantal stemmen in de Kamer te verzeilen. Bovendien 
krijgen kandidaten op wie wel flink gestemd is geen voorrang. Wie zelf door duizenden kiezers als een goede 
kandidaat wordt aangemerkt kan zo toch buiten de boot vallen, terwijl een hoger geplaatste collega, die slechts 
gesteund wordt door familie en vrienden, voor vier j aar plaats kan nemen op het Haagse pluche. Het democra­
tische principe “de meeste stemmen gelden” is daarmee verlaten.
Het Kiezers Collectief vindt dit een slechte ontwikkeling. In onze visie is het de kiezer, en niemand anders, die 
bepaalt wie er mag optreden als volksvertegenwoordiger. Het feit dat iemand zich binnen een partij organisatie 
voor langere tijd verdienstelijk heeft gemaakt kan dan ook geen reden zijn om een belangrijk democratisch 
principe te laten varen. Het Kiezers Collectief stelt voor om de kieswet zo te wijzigen dat het aantal gehaalde 
stemmen per kandidaat bepalend wordt voor zijn positie op de kieslijst. Daartoe wordt de zogenaamde 0% voor­
keursdrempel ingevoerd. Via dit systeem stelt de kiezer in feite de echte lijstvolgorde vast. Door bovendien de 
kandidaten in alfabetische volgorde te presenteren verliest de lijsttrekker zijn oneigenlijke voordelen, en is een 
maximale democratische legitimatie van de volksvertegenwoordiging gegarandeerd.
Het referendum in de Tweede Kamer vanaf 6 mei a.s.
Het Kiezers Collectief acht het vanzelfsprekend dat burgers invloed kunnen uitoefenen op besluitvorming. 
Een van de manieren om dat te realiseren is om beleid zoveel mogelijk te decentraliseren en op lokaal niveau 
bindende referenda mogelijk te maken. Deze kunnen vooraf geïnitieerd worden, als natuurlijk uitvloeisel van 
een publieke discussie, of achteraf, wanneer burgers de behoefte voelen om corrigerend op te treden. Wel is het 
van belang dat referenda niet alleen de voor of tegen keuze bieden, maar ook de implicaties van een keuze op­
nemen in de vraagstelling. Wanneer bijvoorbeeld een prestigieus bouwproject wordt goed bevonden dient 
ook aangegeven te worden dat daardoor wellicht de gemeentelijke belastingen dienen te stijgen, of een ander 
troetelkind van het publiek in de ijskast moet.
Het stemgedrag van de volksvertegenwoordigers van Het Kiezers Collectief zal ingegeven worden door de 
mening van hen, die zij vertegenwoordigen: het gehele Nederlandse Volk. Op deze wijze fungeren de door de 
volksvertegenwoordigers uitgebrachte stemmen van Het Kiezers Collectief in de Tweede Kamer als een 
referendum van het electoraat, maar dan dus in de kamer zelf. Ter verduidelijldng: de wijze waarop door het 
Nederlandse volk gedacht wordt over politieke issues, waarover het Parlement zich zal uitspreken, zal legiti­
matie zijn voor de stemverhouding binnen de fractie van het Kiezers Collectief. Dit referendaal stemgedrag zal 
vervolgens autonoom fungeren naast de uitspraak van de gevestigde politieke partijen over politieke onder­
werpen. Hiermee wordt telkenmale helder of de stemverhouding binnen de Kamer strookt met de eventueel 
heersende meningen in de Nederlandse samenleving.
Grondwet en rechtspraak _________________________________
Wanneer een burger vindt dat een besluit of wet van de overheid in strijd is met de grondwet, moet hij of zij de 
mogelijkheid hebben om via het rechtssysteem de misstap ongedaan te laten maken. Tot dusver was dat niet 
mogelijk; het was, en is, rechters verboden om aan de grondwet te toetsen. Het Kiezers Collectief wil dit toet­
singsverbod opheffen en rechters de mogelijkheid geven om, wanneer de grondwet wordt geschonden, corri­
gerend op te treden. De grondwet is het fundament van onze moderne democratie, het is dus gepast dat een 
ieder de grondwet in acht neemt.
Het democratische proces_________________________________
Kiezers kiezen gekozenen. Maar vaak is voor de burger niet helder wat de gekozene met het aan hem verstrek­
te mandaat uitvoert. Hoe kwam de parlementsffactie van partij x tot haar tegenstem bij een van de kernpunten 
van het regeringsprogramma? Wat heeft het kabinet gedaan, en waarom? Waarom steunden oppositiepartijen 
het kabinetsbeleid de ene keer wel, en de andere keer niet? Stuk voor stuk relevante vragen die antwoord behoe­
ven wil de kiezer een verantwoorde beoordeling kunnen maken aan het eind van de rit. De pers, die zich voor­
al richt op incidenten en meningsverschillen, verschaft deze antwoorden niet. Het Kiezers Collectief pleit daar­
om voor het instellen van een onafhankelijk bureau dat de doelstellingen van beleid vooraf schetst en, na 
verloop van tijd, in voor burgers begrijpelijke taal, aangeeft wat er van terecht is gekomen. Deze objectieve 
informatie kan bijvoorbeeld verstrekt worden via een landelijk huis-aan-huis blad, of via een tv-rubrielc op 
prime-time. Krant en tv-rubrielc kunnen daarnaast aangewend worden om, middels interviews, kamerleden en 
bestuurders wat meer gezicht te geven. Zo kan de burger weer voeling krijgen met het politieke spel en haar 
spelers.
Een andere doorn in het oog van de democratie lievende burger is het politieke debat in de Tweede Kamer, en 
daarbuiten. Partijen betrekken hun stellingen vaak al voor de plenaire vergadering, zonder eerst in de Kamer 
alle argumenten aan te horen en die bij hun afweging te betrekken. Die standpunten worden vervolgens voor 
het voetlicht gebracht in a) moeilijk te volgen jargon of, b) demagogische stijlbloempjes. Als klap op de vuurpijl 
blijken onderwerpen die in NOVA, of een willekeurig dagblad, breed zijn uitgemeten meer aandacht te krijgen 
dan onderwerpen die qua maatschappelijke implicaties vele malen ingrijpender zijn. Derde dan bijvoorbeeld 
aan een te hard rijdende minister of het wachtgeld van een voormalige overheidsdienaar.
Het beeld dat oprijst is dat van een politiek die druk in de weer is met de waan van de dag, en die weinig aan­
dacht schenkt aan een zorgvuldige besluitvorming. Het debat verzandt mede hierdoor vaak in een loopgraven­
oorlog. Wie onder druk van argumenten van mening verandert leidt immers tot gezichtsverlies, en dus houden 
alle partijen stevig vast aan hun eigen mening. De politiek verwordt daardoor steeds meer tot een uitwisseling 
van standpunten met, als sluitstuk, het tellen van de koppen. Van een dialoog is amper sprake. De grootste heeft 
gelijk. En de oppositie? De oppositie kijkt, weinig democratisch, toe.
Het Kiezers Collectief acht een cultuuromslag noodzakelijk. Van een cultuur met de nadruk op demagogie en 
het kwantitatieve gelijk moeten we weer toe naar een cultuur die zich richt op waarheidsvinding. Hoor en 
wederhoor dienen ook in de Tweede Kamer de norm te worden.
Een cruciale rol in dit veranderingsproces wordt gespeeld door de kamervoorzitter. De voorzitter is in een goed 
functionerende democratie de persoon bij uitstek om bij te sturen wanneer demagogie de overhand krijgt en 
hoofd- en bijzaken door de Kamer met elkaar worden verward. Een onafhankelijke, los van politieke partijen, 
opererende voorzitter is dan gewenst.
De voorzitter nieuwe stijl zal optreden als procesbegeleider die de kwaliteit en de voortgang van het debat in 
de gaten houdt en, waar nodig, ingrijpt. Ook moet het mogelijk worden om relevante deskundigen bij het debat 
aanwezig te laten zijn, zodat in geval van onduidelijkheid ter plekke helderheid kan worden geschapen. Het 
kamerlid dat zich verschuilt achter slechte informatie wordt zo snel ontmaskerd. Op termijn leidt dit tot een 
zuiverder debat, waarin de inhoud, zoals het hoort, weer voorop staat.
De gekozen kabinetsformateur
Het Kiezers Collectief acht het opruimen van een laatste ondemocratische steen des aanstoots noodzakelijk. En 
wel de, uit democratisch oogpunt, dubieuze gang van zaken rond de benoeming van kabinetsformateur en 
-informateur. Deze sleutelfiguur in de totstandkoming van kabinetten werd tot dusver achter gesloten deuren, 
en zonder opgaaf van redenen, door de Koningin aangewezen. Volgens Het Kiezers Collectief betreft het hier 
een procedure die het recht op informatie van de burgers, en haar vertegenwoordigers, schendt. Bovendien kan 
de Koningin geen verantwoording afleggen voor haar keuze, en is elke democratische legitimatie dus afwezig. 
Het Kiezers Collectief kiest daarom voor formateurs/informateurs die door het nieuw gekozen parlement wor­
den aangewezen. Op deze manier klinkt indirect het oordeel van de kiezer door in de keuze van de forma- 
teur/informateur. Plezierig is daarnaast dat de nieuwe bouwers van het kabinet in alle openbaar­
heid aan het werk worden gezet, de soms raadselachtige aanstellingen behoren daarmee /
definitief tot het verleden. Het Kiezers Collectief zal door haar referendaal stemgedrag van /  ' :  W 
6 mei hierop een voorschot nemen. Wijziging van de wetgeving is dus in onze optiek welis- .
waar gewenst, echter niet noodzakelijk om reeds vanaf 6 mei effect te sorteren. kiezers  collectief
LIJST Het kamerlid
Wie kent het beeld niet: een lege plenaire vergaderzaal, vijf woordvoerders in debat met een minis­
ter, op de publieke tribune het handjevol die-hards onder de parlementaire journalisten. Alleen 
tijdens het integraal uitgezonden vragenuurtje loopt de Kamer tegenwoordig nog vol. Het Kiezers
Collectief acht dit een slechte ontwikkeling: kamerleden worden niet gekozen op hun specialistische kennis 
over (bijvoorbeeld) de haringvisserij, maar veeleer op hun persoon en een algemene inhoudelijke notie. Een 
terugkeer naar het generalisme is dus op zijn plaats. En dan is het aanwezig zijn des te meer gewenst. Het 
Kiezers Collectief pleit daarom voor de invoering van een aanwezigheidsplicht.
Een ander punt van zorg zijn de gekozen volksvertegenwoordigers die na heibel in de boezem van de fractie op 
eigen houtje doorgaan. Vooral de laatste parlementaire periode stak dit fenomeen sterker dan ooit de kop op. 
In de visie van Het Kiezers Collectief een ongewenste situatie. Wie de partij verlaat dient de met behulp van 
de partij veroverde zetel ter beschikking te stellen aan een kandidaat die het programma van de partij nog wel 
onderschrijft.
Wij willen nogmaals benadrukken, dat al hetgeen hiervoren geschetst is niets anders is dan een programma 
van uitgangspunten op basis waarvan in de maatschappij nieuwe ideeën ontwikkeld kunnen worden. Wij 
willen hierin graag als aanjager functioneren. (Dat geldt overigens nadrukkelijk niet voor het concept waarmee 
wij in de Tweede Kamer willen gaan opereren.)
De discussie dient zowel in de maatschappij als in de politiek gevoerd te worden. En wat ons betreft door dezelf­
de partijen. Voor wat betreft de niet-commerciële belangenorganisaties, zullen wij als Het Kiezers Collectief 
functioneren als hun Tweede Kamer ’’ Advocaten”. Wij zullen hen in de gelegenheid stellen om hun mening in 
het hoogste democratische college van ons land naar voren te brengen.
De beslissingen worden uiteindelijk in datzelfde parlement genomen. Het Kiezers Collectief staat ervoor dat de 
stem van de Nederlander bij die beslissingen rechtstreeks in de Tweede Kamer zal doordringen. Niet zoals nu, 
twee keer in een periode, namelijk aan het begin en aan het eind van de zittingsperiode van de Tweede Kamer; 
maar voortdurend gedurende de hele rit. De burger en consument krijgt waar hij recht op heeft: een optimaal 
functionerende democratie.
En met burger en consument bedoelen wij alle burgers en consumenten, vijftien miljoen mensen. Iedere 
Nederlander moet in de gelegenheid gesteld worden aan de democratie deel te nemen. Daarvoor moet niet 
alleen aan een aantal immateriële eisen voldaan worden. Voorop staan momenteel de inwilliging van materië­
le eisen, die de tweedeling in onze maatschappij teniet zullen doen. De burger en consument weet dat wanneer 
het met de democratie slecht verloopt, het uiteindelijk ook met de economie en zijn eigen welvaart anders zal 
lopen dan hij of zij voor ogen heeft.
Het woord is op 6 m ei a.s. aan de kiezer en een stem  op Het Kiezers Collectief 
biedt uitzicht op een voortdurend doorklinken van dat woord in de vier j aar nadien.Tot slot
