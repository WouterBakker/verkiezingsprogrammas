 1Verkiezingsprogramma Lijst 21/ Islam-Democraten 
 
‘Stem de Lijst zonder naam: partij voor de Islam’ 
 
Een politieke stem van Nederlandse moslims 
 Nederland verandert. Migranten uit alle delen va n de wereld brengen een nieuwe dynamiek in  
de samenleving. Een groot deel van deze ni euwe Nederlanders is moslim. De snelle 
veranderingen brengen ook spanningen met zich mee. Vooral moslims ervaren dagelijks de 
gevolgen van groeiend wantrouwen en onbegrip tussen bevolkingsgroepen. 
 
De negatieve beeldvorming over en weer wordt sterk bepaald door de publieke opinie en de 
politiek. In het politieke debat wordt altijd gesproken over moslims, maar vrijwel nooit  met 
moslims. Daardoor raakt een hele bevolkingsgroep uitgesloten van het politieke debat en de 
democratische besluitvorming in ons land. Alleen al daarom is het belangrijk dat moslims een 
eigen politieke stem krijgen.  
Politieke uitsluiting leidt tot verscherping van tegenstellingen en instabiliteit. Radicalisering 
van geïsoleerde minderheden en angstreacties van de meerderheid versterken elkaar. Een 
verdeelde samenleving is te zwak om de we rkelijke problemen aan te pakken. Het meest 
dringend zijn - voor migranten én gevestigde Ne derlanders - onderwijs, werkgelegenheid en 
gezondheidszorg. De oplossing ligt, juist voor mo slims, in het streven naar sterke banden 
tussen alle bevolkingsgroepen en het zoeken van consensus. 
 
Lijst 21/Islam-Democraten: isla mitische waarden en politiek 
 1. Democratie: participatie en consensusvorming  Islam-Democraten  – ID - ontstond in het voorjaar van 2006 als een plaatselijk politiek 
initiatief in Den Haag. Bij de gemeenteraadsverkiezingen behaalde de partij een zetel in de 
Haagse gemeenteraad, onder de leus ‘Voor eenheid in de samenleving’ . De landelijke partij 
Islam-Democraten is nog volop in ontwikkeling. Om technische redenen geregistreerd als 
Lijst 21 ‘zonder naam’. 
 
Dit Verkiezingsprogramma is een werkdocument.  Het drukt een brede consensus uit binnen 
de moslimgemeenschappen over uitgangspunten en  prioriteiten, naast concrete voorstellen en 
ideeën die nog verder ingevuld moeten worden. Een en ander gebeurt volgens de regels van 
participatie en consensusvorming. Deze basiskenmerken van democratie zijn diep geworteld 
in de Islam .  
 2. Een principiële bijdrage aan de Nederlandse samenleving  
 
Wordt Nederland een islamitische staat?  Splintergroepen die dat nastreven hebben twee 
dingen gemeen met politici en opinieleiders die hiertegen waarschuwen: onkunde en 
arrogantie. Onkunde over de werkelijke ontwikkel ing van islamitisch recht (‘sharia’) én onwil 
om verschillende rechtstradities te leren kenne n en waarderen. In de publieke beeldvorming 
zijn moslims bij voorbaat verdacht. Maar juist die collectieve verdenking is in strijd met de 
kern van de Nederlandse Grondwet. Wij slui ten aan bij de wereldberoemde, meer dan 400 
jaar oude bepaling “dat niemand vanwege zijn religie wordt vervolgd of ondervraagd.” (Nederlandse Onafhankelijkheidsverklaring van 1597).   2 
In de Nederlandse rechtsstaat is er een duidelijke scheiding tussen kerk en staat. Maar geen 
scheiding tussen kerk en politiek. Lijst 21/Isl am-Democraten past binnen het brede scala van 
partijen zich laten leiden door religieuze waarden en normen. Een van de kernwaarden van de 
Islam is menselijkheid: we zoeken niet de spanning op maar benadrukken het 
gemeenschappelijke met christelijke, joodse, seculier-humanistische en andere groeperingen. 
Een andere kernwaarde is ‘streven naar al het goede’. Dit betekent dat we principieel alle 
nadruk leggen op maatschappelijk initiatief en eerlijke competitie. Wetgeving in die geest moet hiervoor ruimte scheppen.  
 3. Perspectief voor migranten: toekomst voor de jeugd  
 Een groot deel van de migranten in Nederland is moslim. Deze bevolkingsgroep is uiterst veelvormig, met zeer uiteenlopende culturen en belangen. Moslims zijn in golven het land 
binnengekomen, zoals middengroepen uit Indonesië, Suriname en de Antillen, landarbeiders 
uit Turkije en Marokko, vluchtelingen en hoger opgeleide beroepskrachten uit alle delen van de wereld. De opvattingen over islamitische waarden en normen lopen dan ook ver uiteen. 
Juist in de migrantengemeenschappen is de mocratische consensusvorming over kernwaarden 
belangrijk en vernieuwend.  
 
Lijst 21/Islam-Democraten is uitdrukkelijk geen ‘allochtonenpartij’. Migranten, al dan niet moslims, zijn en blijven in Nederland. Des te  meer behartigen we de belangen van migranten 
door te streven naar burgeremancipatie. De hele discussie over multiculturele samenleving of 
integratie staat ver af van de echte zorgen van migranten. De werkelijk nationale prioriteit is 
de toekomst van de jeugd. In het bijzonder de moslimjeugd van de tweede en derde generatie  
moet zich thuis kunnen voelen in Nederland. Een voorwaarde hiervoor zijn sterke gemeenschappen en sterke gezinnen. Het Ministerie van Vreemdelingenzaken en Integratie 
belemmert de burgeremancipatie door migranten te behandelen als tweederangs burgers. Dit 
dient vervangen te worden door een zwaar Ministerie van Jeugdzaken. 
 
4. Verkiezingsprogramma in ontwikkeling 
 
Dit verkiezingsprogramma is per definitie ee n werkdocument.Juist vanuit onze kernwaarde 
van democratische participatie en consensusvor ming zou het onzin zijn om te spreken namens 
‘de moslims’. Het biedt niet meer dan een mo mentopname van prioriteit en en voorstellen die 
leven binnen moslimgemeenschappen. Er bestaat een brede consensus over de volgende prioriteiten:  
1. Onderwijs en werkgelegenheid 
2. Maatschappij en zorg 
3. Economie en duurzaamheid 
4. Nederland in de wereld  
5. Maatschappelijke integratie en emancipatie 
6. Democratisering, recht en veiligheid 
 
In het parlement willen we deze consensusvormi ng voortzetten en samen met andere partijen 
vertalen in standpunten en wetsvoorstellen.  3Verkiezingsprogramma: prioriteiten en voorstellen  
 
Prioriteit 1. Onderwijs en werkgelegenheid 
 De Nederlandse samenleving kan en moet nieuwe bronnen aanboren om zich te ontwikkelen . 
Onderwijs en werkgelegenheid krijgen de aller hoogste prioriteit voor de toekomst van de 
tweede en derde generatie. Hun deelname aan de arbeidsmarkt  voorkomt maatschappelijke 
destabilisering en verlicht de belasting- en premiedruk. Daarom stellen wij voor: 
 
1) Vrijheid van onderwijs.  Vanaf de basisschool moet er een goede aansluiting zijn 
tussen de school en de situatie thuis. Het streven om meer ‘witte’ kinderen naar 
‘zwarte’ scholen te sturen heeft niets te maken met de kwaliteit van het onderwijs. 
Nodig is allereerst vrijheid en ruim te voor bijzondere scholen, waaronder het 
islamitische basisonderwijs . Op openbare basisscholen kan en moet 
godsdienstvorming bijdragen aan onderlin g begrip en betere verstandhoudingen. 
 
2) Een betere doorstroming naar het voortgezet onderwijs.  In plaats van één 
standaardtoets (CITO) moeten leerlingen op meerdere momenten getoetst worden, 
vooral op persoonlijke kwaliteiten. Het is vooral nodig te investeren in het VMBO . 
Dit mag geen ‘afvoerput’ zijn, maar moet een stabiele omgeving scheppen voor 
vorming.  
 
3) Meer stageplaatsen en doorstromingskansen in het bedrijfsleven.  In het midden- 
en topmanagement zijn nog nauwelijks migranten te vinden. De ‘glazen plafonds’ 
moeten worden doorbroken door  coaching van binnenstromende werknemers  met 
bepaalde competenties. Informeel leren binnen het bedrijf moet aantrekkelijk worden gemaakt.  
 
4) Ruimte voor een islamitische universiteit.  Voor moslimjongeren is kennis van de 
nuances van de Islam een waarborg tegen he t extremisme van de straatcultuur of 
van radicale ‘internetimams’. Dit stelt ook hoge eisen aan de wetenschappelijke 
opleiding van imams . Intellectuele uitwisseling met topuniversiteiten in de 
Arabische wereld dient te worden aangemoedigd.  
 
Prioriteit 2. Samenleving en zorg 
 
Nederland moet een zorgzame samenleving zijn voor jong en oud. Zorg  voor ouderen en 
zwakkeren is voor moslims een plicht. Het gezin is in onze visie ‘heilig’. In 
migrantengemeenschappen zijn sterke gezinsbanden ook van levensbelang voor onderlinge 
hulp. De zorg staat nu onder zware druk door twee ontwikkelingen: de vergrijzing en de 
dreigende uitsluiting van bejaarde en zo rgbehoevende ‘oudkomers’; en de groeiende 
spanningen tussen de oudere en jongere generaties migranten. Daarom stellen wij voor: 
 
5) Vrijheid en ruimte voor het gezin.  Sterke gezinnen zijn de sleutel voor het 
voorkomen van ernstige maatschappelijke problemen, zoals in het bijzonder de 
marginalisering van de jeugd en de uitsluiting van oudere en zwakkere groepen . 
De hoge financiële drempels voor gezinshe reniging, zoals de legeskosten, moeten 
verdwijnen.  
  46) Diversiteit in zorgvoorzieningen.  De Wet Maatschappelijke Ondersteuning moet 
worden aangescherpt op het punt van de primaire verantwoordelijkheid van 
gezinnen . De voorzieningen moeten naadloos op aansluiten op de behoeften van 
burgers en daarbij ook ruimte bieden voor de diverse levensovertuigingen en 
gemeenschappen in ons land.  
 
7) Intercultureel zorgmanagement.  De vele experimenten met ‘interculturele zorg’ 
hebben weinig opgeleverd. Een groot knelpunt vormt de bestaande managementcultuur. Het zorgmanagement heeft geen kennis van andere culturen 
en is voortdurend op zoek naar ‘qui ck fixes’, in plaats van langdurige 
veranderingsprocessen te ondersteunen. In de zorgsector moet Juist op dit niveau 
een actief doorstromingsbeleid voor migranten  worden gestimuleerd. 
 
8) Voor zorgzame buurten . Net als de ‘brede scholen’ moeten verzorgingshuizen een 
buurtgerichte functie krijgen. Overheid, woningcorporaties en zorgcentra moeten 
actief samenwerken om in alle steden woonzorgzones in te richten. Samen met maatschappelijke organisaties en buurtbewoners moet dit concept ook verder 
worden afgestemd op de specifieke behoeften van oudere migranten. Daarbij wordt 
de deelname van de buurt aan de vormgeving van de zorg aangemoedigd. 
 
9) Werkelijk toegankelijke zorg.  Door de liberalisering in de afgelopen jaren is vooral 
de macht van de verzekeringsmaatschappijen toegenomen. De wachtlijsten zijn 
enkel langer geworden, met oudere en lager opgeleide migranten als 
‘hekkensluiters’. De sturende rol van de overheid  moet op dit punt worden 
hersteld. De Wet Maatschappelijke ondersteuning (WMO) moet de rol erkennen 
die moskeeën en andere religieuze organisaties spelen als aanspreekpunt van moeilijk bereikbare groepen. 
 
10) Extra aandacht voor Turkse en Marokkaanse ouderen . De eerste generatie die 
sinds de jaren ’60 het ‘vuile werk’ he eft opgeknapt heeft last van specifieke 
arbeidsgerelateerde ziektes en handicaps . Voor deze groep zijn speciale 
zorgvoorzieningen noodzakelijk (zie ook boven, punt 8). 
 
11) Hervorming van de jeugdzorg . Zowel het management als de uitvoerende 
professionals hebben geen binding met de verschillende culturen. Maatregelen 
moeten zoveel mogelijk getroffen worden in de thuissituatie en in overleg met het 
gezin. Juist voor migranten dient de zorg erop gericht te zijn gezinnen zolang 
mogelijk bij elkaar te houden. 
 
Prioriteit 3. Kenniseconomie en duurzaamheid  Krachtig en eerlijk concurreren op de wereldmarkt. De economische globalisering brengt niet 
alleen dreigingen met zich mee, maar vooral ook nieuwe kansen. Wij onderschrijven de visie 
van de islamitische Nobelprijswinnaar v oor de Vrede Muhammad Yunus over duurzaam 
investeren in ‘human resources’, als het u itgangspunt van armoedebestrijding en ontwikkeling 
van de wereldeconomie. Daarbij spelen migrante n een hoofdrol in de versnelde integratie van 
markten, de groei van investeringen en de uitwisseling van kennis. Dit principe staat haaks op 
het gangbare neoliberale geloof in de ‘onzichtbare hand’ van de vrije markt. Vanuit de 
islamitische waarde van ‘streven naar al het goede’ pleiten we voor vrije competitie op een  5eerlijk en ‘egaal’ speelveld. Dit betekent ook goed rentmeesterschap door zorg voor de natuur 
en duurzaamheid van het leefmilieu. Daarom stellen wij voor:  
 
12) Meer vrijheid voor nieuwe migranten . Nederland is gelukkig geen eiland. Sluiting 
van de grenzen voor internationale migratie is slecht voor de kenniseconomie. De 
talenten en contactnetwerken van nieuwe migranten zijn hard nodig om de positie 
van het Nederlandse bedrijfsleven te versterken. 
 
13)  ‘Halal-hypotheek’.  De ontwikkeling van het midden- en kleinbedrijf is van 
cruciaal belang voor migranten. Daarbij mag geen ongelijkheid bestaan tussen 
verschillende vormen van woningfinancieri ng. Vooral in de grote steden kan en 
moet het bezit van eigen huizen en bedrijfspanden worden aangemoedigd door een 
‘halal’-hypotheek als equivalent van de hypotheekrenteaftrek.  
 
14) Nieuwe en vernieuwende financieringsmarkten.  Er is een snel groeiende markt 
voor islamitisch bankieren. In overeenstemming met de islamitische norm van renteverbod worden allerlei vernieuwende vormen van renteloze 
kredietverstrekking ontwikkeld om de economie te verbeteren op plaatselijk, 
nationaal en internationaal niveau. Naar Brits voorbeeld moet het ministerie van 
Financiën islamitisch bankiere n fiscaal aanmoedigen  en toegankelijk maken voor 
investeerders, zowel moslims en niet-moslims.  
 
15) Ontwikkelingssamenwerking door kennisuitwisseling. In de mondiale 
kenniseconomie zijn de traditionele hulprelaties tussen rijke en arme landen 
achterhaald. In plaats van ‘blauwdrukken’ op te leggen in de ontwikkelingslanden 
moet Nederland partnerschappen bevorderen op het niveau van het bedrijfsleven 
en maatschappelijke organisaties  (NGO’s). Hoger opgeleide migranten spelen een 
sleutelrol in wederzijdse investeringen en kennisuitwisseling.  
 
16)  Geen goede doelen-loterij maar microkrediet. Vormen van anonieme financiering 
van hulp, zoals de Postcodeloterij, moeten worden afgeschaft. Wij willen het principe van de islamitische bankier en Nobelprijswinnaar Mohamed Yunus, om te 
investeren in menselijke hulpbronnen, doorvoeren in alle internationale 
hulpprogramma’s, door ruimhartige verstrekking van microkredieten . De meeste 
kredieten worden ontvangen door vrouwen in verarmde plattelandsgebieden. Dit is 
tevens een stimulans voor emancipatie en vredesopbouw. 
 
17) Halal voedselproductie.  Halal heeft de praktische betekenis van rentmeesterschap 
over de schepping. Dit principe staat haaks op de uitwassen van bio-industrie en 
genetische manipulatie. Naast strenge wettelijke beperkingen moet er een nationaal 
en internationaal rampenplan komen om de dreigende ecologische ontwrichting tegen te gaan. Er moet nationaal en internationaal ruimte komen voor het opzetten 
van kleinschalige en ambachtelijke bedrijven , volgens de halal-norm van 
evenwichtige investering, zorg voor de na tuur en sociale verantwoordelijkheid.  
 
18)  Voorkoming van leed voor mens én dier. De Nederlandse veeteelt moet worden 
hervormd. De zwaar gesubsidieerde overproductie van melkproductie is niet 
verspilling maar heeft ook kwalijke gevolgen voor armere landen door massale 
dumping van melkpoeder en andere producten. In de vleessector blijkt slacht volgens de halal-norm effectief voor het voorkomen van dierenleed doordat pijn en  6stress worden vermeden. Er moet een halal-keurmerk komen voor islamitische 
slagerijen , in combinatie met objectieve consumentenvoorlichting.  
 
Prioriteit 4. Buitenlands e en Europese politiek  
 
Nederland in de wereld – de wereld in Nederland. De groeiende internationale spanningen 
wekken diepe bezorgdheid in de migrantengemeenschappen. Nederland moet een actieve 
vredes- en mensenrechtenpolitie k voeren, zonder dubbele maatstaven. Bombardementen op 
burgerdoelen door Israel, foltering van verdachten in geheime Amerikaanse gevangenissen en 
andere grove mensenrechtenschendingen zijn onto elaatbaar. Het idee van een ‘botsing tussen 
beschavingen’ (Huntington) brengt de verplichting met zich mee om echte beschaving te 
tonen. Daarnaast pleiten we voor krachtige economi sche Europese integratie in de zin van het 
oorspronkelijke ideaal van Jean Monnet. Daarom stellen wij voor:  
19) Actieve vredes- en mensenrechtenpolitiek in het Midden-Oosten.  De buitenlandse 
politiek moet gericht zijn op bemiddeling en conflictoplossing, in plaats van blindelings steun te bieden aan Israel. Grove mensenrechtenschendingen dienen 
ten scherpste te worden veroordeeld. Te gelijkertijd moet de diep gewortelde 
traditie van wederzijds respect tussen islamitisc he, christelijke, joodse en andere 
bevolkingsgroepen  op alle niveaus worden aangemoedigd. De diplomatie moet 
hiervoor ruimte scheppen. 
 
20) Genuanceerde beeldvorming. De berichtgeving over internationale vraagstukken, 
vooral in de moslimwereld, moet gericht zijn op genuanceerde beeldvorming 
onder alle bevolkingsgroepen in Nederland. Daartoe is een actief 
voorlichtingsbeleid  van Buitenlandse Zaken nodig. 
 
21) Internationale voorkoming van terrorisme. Islamitische topuniversiteiten in de 
Arabische wereld helpen terrorisme onder moslims te voorkomen. Hoe meer 
kennis van de nuances en de tradities van de Islam , hoe minder ruimte voor 
extremisme en wanhoopsdaden. Het buitenlandse beleid moet internationale kennisuitwisseling op dit vlak aanmoedigen. 
 
22) Europese integratie zonder uitsluiting. Nederland moet opnieuw het initiatief 
nemen voor bevordering van een krachtige economische integratie binnen de EU, 
met inbegrip van de moslimbevolkingen. De verscheidenheid aan christelijke, 
joodse, islamitische en ‘verlicht’ seculiere tradities  dient uitdrukking te krijgen in 
de Europese Grondwet. Topprioriteit hierbi j is het scheppen van werkgelegenheid 
en vrije arbeidsmigratie.  
 
23) Turkije als ‘economische locomotief’ van Europa. De basis van de Europese 
eenwording is de integratie van markten, in de geest van Jean Monnet. Met het oog 
op de toetreding van zwakke economieën als Bulgarije en Roemenie moet 
Nederland de versnelde toetreding van Turkije  bepleiten, als de snelst groeiende 
economie van de regio en toegang tot Aziatische markten. 
 
24) Internationale waarheidsvinding over genocide. Oordeelsvorming over genocide is 
geen zaak van Nederlandse of Europese wetgeving, maar van waarheidsvinding 
door internationale rechtsorganen. De wet over erkenning van genocide in het voormalige Ottomaanse Rijk moet worden ingetrokken. In plaats daarvan moeten  7wetenschappelijke instellingen zoals het Rijksinstituut voor Oorlogsdocumentatie 
en Genocidenstudies het initiatief nemen voor ‘verwerking van het Europese 
verleden ’ op het niveau van de Europese samenleving.  
 Prioriteit 5. Maatschappelijke  integratie en emancipatie 
 Vreemdelingenzaken nee, Jeugdzaken ja! De Nederlandse samenleving raakt verzwakt door 
spanningen en angstreacties In het bestaande inte gratiedebat; is geen sp rake van dialoog, enkel 
van monologen tegen etnische en culturele minderheden. Termen als ‘multiculturele 
samenleving’ of ‘integratie’ staan ver af van de werkelijke zorgen van migranten. Onze diepste 
zorg is het voorkomen van ontworteling en uitsluiting van de jeugd. De tweede en derde 
generatie migranten moet zich in Nederla nd thuis kunnen voelen. Dit is een gedeelde 
verantwoordelijkheid van de gehele samenleving. De beste garantie hiervoor is de versterking 
van de positie van het gezin. Daarom stellen wij voor: 
 
25) Vrijheid van meningsuiting op basis van respect.  Vrijheid van meningsuiting is 
iets anders dan het recht om anderen te kwetsen. Minderheden hebben ook recht 
op bescherming tegen uitingen van racisme, antisemitisme, anti-islamisme  en 
andere vormen van geestelijk geweld.  
 
26) Oprichting van een Ministerie van Jeugdzaken . Het Ministerie van 
Vreemdelingenzaken en Integratie wordt opgeheven. Er komt een zwaar 
Ministerie van Jeugdzaken naar het voor beeld van de Bondsrepubliek. Dit krijgt 
de bevoegdheden en de middelen om op alle niveaus de maatschappelijke 
integratie van de jeugd te bevorderen, in nauwe samenwerking met de 
maatschappelijke organisaties. 
 
27) Meer ontmoetingsruimtes in de buurt.  Moskeeën geven een goed voorbeeld van het 
doorbreken van etnische scheidslij nen. Tien jaar geleden vielen 
moskeegemeenschappen samen met etnische groeperingen. Tegenwoordig zijn het 
ontmoetingsplaatsen voor mensen van velerlei herkomst, vooral van de tweede generatie. Deze buurtgerichte rol van gebedshuizen  moet worden erkend en 
aangemoedigd in het plaatselijke beleid. 
 
28) Emancipatie van vrouwen. Voor migrantenvrouwen zijn sterke gezins- en 
gemeenschapsbanden belangrijk om een nieuw bestaan op te bouwen in Nederland. Op dat punt is het emancipatiebeleid eenzijdig gericht op individualistische 
waarden. De sleutel tot emancipatie van vrouwen is toegang tot maatschappelijke 
functies, ook in het management van instellingen en bedrijven.Daartoe moet zwaar 
geïnvesteerd worden in kinderopvang en volwasseneneducatie. Maatschappelijke 
acceptatie van religieuze uitingsvormen, zoals hoofdbedekking in de (semi-) publieke ruimte, moet hierbij worden bevorderd.  
 
29) Voortgezet onderwijs voor meisjes . In het bijzonder Marokkaanse meisjes geven al 
een goed voorbeeld van doorstroming naar het VWO. Juist voor deze kwetsbare 
leeftijdsgroep zijn bescherming en respect belangrijk. Uit internationale vergelijkingen blijkt dat meisjes vaak extra goed presteren bij gescheiden 
onderwijsvormen , zoals op Amerikaanse ‘all-girls schools’. Ook het Nederlandse 
onderwijsstelsel moet ruimte bieden om daarvoor te kiezen.  
  830) Inburgering op basis van volwaardig burgerschap. De Wet Inburgering moet 
worden aangepast, selectieve dwangmaatregelen en boetes moeten worden 
geschrapt. Juist bij migranten uit autoritaire staten schaden deze het vertrouwen in de Nederlandse democratie. De kwaliteit van de aangeboden leertrajecten moet 
gewaarborgd worden door een keurmerk, op basis van een brede consensus tussen 
maatschappelijke organisaties, bedrijfsleven en overheid.  
 
31) Vrije keuze van religieuze feestdagen . Moslims en andere religieuze groepen 
moeten geen feestdagen en vakanties opgedrongen krijgen die geen betekenis voor 
hen hebben. Het inmiddels ingetrokken CNV-voorstel van een islamitische feestdag  
dient te worden uitgewerkt in een landelijke regeling.  
 Prioriteit 6. Democratisering, recht en veiligheid 
 Democratie is plaatselijke participatie en consensusvorming. Op basis van dit principe willen 
Nederlandse moslims een eigen bijdrage le veren aan democratisering en bestuurlijke 
vernieuwing. Dit betekent verdere decentralisatie van het bestuur naar de gemeenten, ook op 
de Antillen. In het veiligheidsbeleid moet de nadruk verschuiven van repressie naar preventie 
op plaatselijk niveau. Juist bij de bestrijding van terreur spelen maatschappelijke organisaties 
en religieuze instellingen een hoofdrol bij vr oege signalering en preventief ingrijpen.  
 
32) Een gekozen burgemeester . De burgemeester wordt gekozen door de 
gemeenteraad, volgens een heldere procedure. Daarbij willen wij naar Amerikaans 
voorbeeld ook vernieuwingen doorvoeren. Burgers krijgen het recht om tijdens de 
verkiezingen zelf voorstellen in te dienen  over, bijvoorbeeld, de precieze besteding 
van bepaalde belastingen. En de burgemeester neemt hoge ambtenaren met zich mee uit de eigen entourage, zodat het bestuur doorzichtiger wordt.  
 
33)  Efficiënt decentraliseren.  Wij steunen voorstellen van onder meer de VNG om 
meer taken en bevoegdheden van het Rijk te verleggen naar de gemeenten. Dit 
betekent ook dat kleinere gemeenten moeten worden samengevoegd , met het oog 
op de efficiëntie. Ook willen wij samenvoeging van provincies voor betere aanpak 
van de Randstedelijke problemen. 
 
34)  Bestuurlijke vernieuwing binnen het Koninkrijk.  Wij willen het principe van 
decentralisering naar gemeenten consequent doorvoeren op de Antillen, als een samenwerkingsverband van zelfstandige eilanden . Na Aruba krijgen ook Curaçao, 
Sint Maarten en Bonaire een ‘status aparte’, de kleine eilanden Sint Eustasius en 
Saba worden hiertoe bestuurlijk samengevoegd. Economische en culturele 
samenwerking wordt met kracht aangemoedigd.  
 35) Van repressie naar preventie.  Voor de aanpak van criminaliteit en onveiligheid 
moet de volle nadruk liggen op preventie, door betere samenwerking tussen politie 
en burgers op wijkniveau.  De plannen voor centralisatie van de politie gaan van 
tafel. De bureaus krijgen meer personeel en meer ruimte  om wijkagenten in te 
zetteen. Vooral in de grote steden wordt een actief personeelsbeleid gevoerd: niet alleen de surveillanten, ook de politie leiding wordt meer afspiegeling van de 
bevolking.  
  936) Vrijwillig toezicht door burgers. Het voorbeeld van de Marokkaanse Buurtvaders 
wordt aangemoedigd onder alle bevolkingsgroepen. Niet als een initiatief ‘voor en 
door Marokkanen’, maar als een gedeelde verantwoordelijkheid  van preventief 
toezicht op de straatjeugd in de buurt.  
 
37) Vreemdelingenzaken onder Justitie.  Het departement Vreemdelingenzaken (zie 
boven, punt 20) wordt weer een afdeling va n het Ministerie van Justitie. Er komt 
een generaal pardon voor alle asielzoekers die vier jaar of langer in procedure 
zitten. ‘Witte’ (belastingbetalende) illeg ale migranten krijgen een speciale werk- 
en verblijfsvergunning. Financiële en procedurele belemmeringen voor 
gezinshereniging moeten verdwijnen  (zie ook boven, punt 5). 
 
38) Samen terrorisme voorkomen.  In overeenstemming met het islamitische principe 
van ‘kennisvergaring en begripsvorming’ moet er gedegen vergelijkend onderzoek 
komen naar radicalisering onder jongeren.  Anders dan in het Amsterdamse 
onderzoeksrapport over ‘sommige moslims’ kijken wij ook naar de invloed van extreme rechtse en linkse geweldsideologieën. Vooral moskeeën, kerken en andere 
levensbeschouwelijke instellingen hebben een eigen verantwoordelijkheid om die 
invloed tegen te gaan en de jeugd perspectief te bieden.  
 Informatie: 
 
Islam Democraten 
Postbus 255 
2501 CG Den Haag 
 www.islam-democraten.nl
 
 