  
Bij het begin beginnen...   
Concept Verkiezings Programma  
Versie 3 de datum juli '06  
In tegenstelling tot traditionele politieke partijen vinden wij dat een programma 
nooit ‘klaar' kan zijn. Het Zetel programma zal altijd ‘in concept' blijven. In onderstaand programma worden niet zozeer ‘vaststaande' voorstellen en ideeen gepresenteerd maar is een vooruitstrevende ‘Begin Again' visie ontstaan, die een goede stap richting een meer ‘Menselijkere Samenleving' aangeeft.  
Zo mochten wij onze Inspiratie, Kunstzetel in de Tweede Kamer behalen, dan worden 
uit onderstaand programma, onderwerpen ‘voorstel klaar' gemaakt en middels ons ‘directe democratie principe' aan de achterban voorgelegd, alvorens een voorstel in de Kamer wordt ingediend.  
Onderstaand programma is tot stand gekomen door werk van meerdere mensen. We 
begrijpen dat het vele malen beter, duidelijker en uitgebreider kan. Afbrekend 
commentaar geven is echter al te lang de maat in Nederland. Je bent uitgenodigd het 
sterker te maken.  
Muziek luisteren bij het lezen...  
 
 
 
 
Indeling: 
Belangrijkste items op een rijtje… 
- Welzijn als Maatschappelijke Wegingsfactor   
- Ideeen over Werking van de Staat   
- Over Verkeer en Mobiliteit   
- Over de Straat, Ruimte en haar Ordening  
- Over Weten en er toe komen  
- Nederland en de Wereld   
- Nederland ontwikkelen door Ontwikkelingshulp  
- Nieuw Organiseren  
- Gezondheidszorg  
- Criminaliteit  
- Lukraakpunten  
  
Belangrijkste items op een rijtje… 
 
 
… een accentverschuiving in de maatschappij van Welvaart naar Welzijn. 
Bijvoorbeeld door Gelukswaarden op de Nationale Rekeningen.  
… een ‘Sociale Correctie Tax’ tegen eenoneerlijke verdeling van de 
koopkrachtverbetering.  
… een krachtige lobby voor de herbouw van het Paleis voor de Volksvlijt, het 
liefst één in elke provincie.  
… evenveel vrije, openbare kunstruimte naast alle commerciële ruimte.  
… een budget voor Cultuur dat nooit meer kleiner wordt.  
_ een filosofisch, religie overstijgend, ethisch vak in het basispakket.  
… een discussie over de ‘Werking van het Kapitalisme’ en ook ‘Over de Moraal’ en 
maken we de weg vrij voor de werkelijke realisatie van de Millenniumdoelen.  
… dat de Wereldlijke dag van de Vrede een Nationale Feestdag wordt, die autoluw 
zou mogen zijn en waarop het licht uit gaat, zodat we nog eens sterren kunnen zien.  
… een moderne volksvertegenwoordiger waarop je middels ‘directe democratie’ 
invloed hebt en die niet vastzit aan een log, vastgestelde partijprogramma.  
… dat leegstaande ruimte en afgeschreven kantoorpanden beschikbaar worden 
gesteld voor creatieve- en woondoelen.  
… een strijd tegen de “Ongeveerkunde”.  
… oprechte, eerlijke en integere voorlichting van de overheid, die niet meer 
ingezet wordt voor partijbelang en propaganda.  
… het eerste Neo-Progressief kamerlid tussen de ongeveer 100 Neo-Conservatieven.  
… inspiratie in de Kamer, zodat bijvoorbeeld de ‘Verplichte Maatschappelijke 
Stage’ een ‘Toekomstgerichte Stage’ wordt, waar elke scholier zich op verheugt.  
… een weer meer ondernemende overheid, die toch maar niet alles aan de vrije 
markt overlaat.  
… een Nederland dat nooit meer buiten Europa of de NAVO meedoet aan een gewapend 
conflict.  
… een vrij ‘Ruig’ kunstoord in elke provincie.  
… ambtenaren, die er voor je zijn, die er weer zin in hebben en met je 
meedenken.  
… een multi religieus park om te begrijpen dat het niet uitmaakt welk geloof je 
aanhangt, allen zijn goed en allen zijn gelijk.  
… toch de gekozen burgemeester en een land dat plat gaat als de huidige partijen 
doorzetten met hun voorstellen, de vrije democratie in te perken.  
… dat hypes en populisten het veel moeilijker krijgen en dat nieuwe partijen met 
maximaal vijf zetels aan een eerste zitting in de Kamer mogen beginnen.  
… een initiatief in de Kamer dat inspireert, de klok kan luiden en het krachtigste protest kan aantekenen.  
… een extra dimensie aan het integratiedebat, doordat ‘Wij, Kaaskoppen’ naar ons 
eigen aandeel in de problemen gaan kijken.  
… grote aanpassingen in de bio-industrie.  
… het niet meer weggepromoveren van ambtenaren, voor hen geldt hetzelfde als 
voor alle niet functionerende werknemers.  
… een wederom menselijke benadering van de vluchtelingenproblematiek, gaan we er 
voordeel uithalen, bruggen bouwen en op een zinvolle manier ontwikkelingsbeleid voeren.  
… een overheid, die rekening houdt met de demografische voorspellingen en die 
daardoor weet dat over tien jaar problemen met bijvoorbeeld files & woonruimte 
drastisch zullen afnemen en daar dus haar beleid op afstemt.  
… onderwijs dat voor eens en altijd goed vormgegeven wordt, waarbij vernieuwen. 
belangrijker is dan veranderen.  
… het lelijke afbreken en nieuwe projecten met durf, pracht , cachet en visie 
aanpakken. 
 
 
  Welzijn als Maatschappelijke Wegingsfactor:  
terug... 
De maatschappij wordt niet vanuit ‘Mens zijn’ maar ‘Economisch’ geleid. Het draait 
om geld, groei en is een speeltuin van macht. Adam Smits gedachtegoed is hoognodig 
aan een upgrade toe. Het lichtende voorbeeld hiervoor is het Koningrijk Butan, dat naast traditionele economische maatstaven, Welzijn in al haar facetten uitdrukt in haar nationale economie.  
• Maatschappij dient haar denkkader te verruimen. Traditioneel denkkader ‘Streef 
naar welvaart, dan Zijn we ook Wel’ moet evolueren naar ‘Ten dienste van ons 
Welzijn, wordt de weg naar Welvaart vorm gegeven’.  
• Mensen moeten bij hun Zelf komen en een open houding aannemen. Je buren denken ook dat jou gras groener is dan hun eigen. Ga mensen tegemoet, beleef, geniet, maak, neem deel. Zin moet je je zelf geven. • Kom tot gemeenschapszin, neem deel aan een vereniging, deel met je buren, zet je in voor de Wereld.  • Onderneem, participeer, creeer 
 
Praktische voorstellen Welzijn:  
terug... 
• Miljoenennota moet in 2010 nieuwe wegingsfactoren laten zien, die welzijn en 
geluk uitdrukken. Operatie moet geleid worden door economische zaken maar vind verregaande weerslag binnen bijvoorbeeld CBS, CPB, Wetenschappelijk Raad...  
• Privatisering hebben niet gewenste resultaten opgeleverd. Bedrijven werken 
weliswaar minder log dan overheidsaparaat maar door deze ontwikkeling is de overheid te weinig ondernemend geworden en te beleidsmatig. Het moet weer kunnen dat overheid actiever onderneemt (zie: ‘ Sociale Stage ’,’Melkert 
Banen Plan ‘ hip aangepakt).  • Budget Cultuur wordt nooit meer aangetornd als uitzondering op latere 
voorstellen aangaande ‘ Overheidsbudgetten ’.  
• De ‘Sociale correctie Tax’ , een nieuw instrument voor ‘iedereen is gelijk’ 
en tegen staatschuld. Tonen groeicijfers en koopkrachtverwachtingen ongelijkmatige groei dan wordt de helft van het groei % bij modaal en 75% boven modaal als ‘Sociale Tax’ geheven en gespaard voor aflossing staatsschuld. Niet in de grote pot laten verdwijnen, geen andere bestemmingen maar sparen voor aflossing staatsschuld.  
• We moeten beseffen, dat ‘Religions are all the Same’ en de maatschappij moet 
hier een park voor aanleggen, dat zijn weerga en pracht in de wereld niet 
kent. Het maakt niet uit welk verhaal je gelooft, het komt allemaal uit hetzelfde voort. Het is goed rust te vinden, te bespiegelen, je antwoord te formuleren op het Onverklaarbare en daarmee je Zelf te raken maar plaats kanttekeningen bij hetgeen jou geloof je zegt te moeten doen. Niets moet, alleen als je het gelooft. De waarheid is het echter niet en derhalve mag je anderen niet veroordelen, die anders geloven. Je bent gelijk. Met dit besef en dat barmhartig vermogen tot respect valt de kapstok weg voor vele oorlogen 
in de wereld en kan de ware aard van dergelijke gruwel blootgelegd worden.  
  
 
  
Ideeen over werking van de Staat:  
terug... 
• Gekozen burgemeester alsmede andere bestuurlijke vernieuwings-voorstellen, 
zoals het Nieuwe Kiesstelsel moeten er gewoon komen.  
• De ambtenarij halveren is een Wilde roep. Grondslagen voor roep is echter wel 
te begrijpen. Administratieve rompslomp loopt spuigaten uit en initiatieven tot vermindering moeten verder gestimuleerd worden. Als er op afdelingen geen werk is, moet net als in het bedrijfsleven ontslag gelden. Het wegpromoveren 
van (top)ambtenaren is per direct uit den boze; te belastend voor 
maatschappelijk budget en vermoeiend voor afdeling waar het ‘Toppertje’ zich mee mag gaan bemoeien. Volgens het ‘No Logo’ principe is het tot onderzoek waard, nieuwe, ongeformuleerde afdelingen te vormen, die zelf Zin zoeken en Nieuw bijdragen (zie: Nieuw Organiseren ).  
• De conjunctuur, de golf van Sentiment is beinvloedbaar. Simpel door rust, 
wijsheid, no hypes en minder actie/reactie. Partijprogramma’s en beleids aandachtsverschuivingen mogen niet meer leiden tot inkrimpen van budgetten 
van andere beleidspunten. De nationale begroting wordt procentueel vastgesteld op aandachtspunten en dat blijft. Bij minder budget of meer budget wordt dit gelijkelijk, procentueel minder of meer verstrekt. Budget cultuur wordt in geval van minder budget nooit gekort. Een percentage onvoorzien wordt gereserveerd, waarbij ook meevallers worden bijgevoegd. Deze post is voor nieuwe, acute beleidspunten. Bijkomstig de rust die dit voor ministeries brengt wordt de bedrijfsvoering hier in de toekomst expliciet 
gericht op efficiency.  
• Het land moet beschermd worden tegen personen of groepen, die een eigen 
politieke partij/stroming oprichten. Het kan niet meer zo zijn, dat er zich nogmaals een ‘a la LPF’ drama voordoet, waar in een mondig land als Nederland totaal de nuance zoekraakt met alle nare gevolgen van dien. Nieuwe partijen die aan verkiezingen in tweede kamer deelnemen kunnen een maximaal vastgesteld aantal zetels (5) behalen bij de eerste maal dat ze deelnemen. Ze 
hebben dan vier jaar de tijd de kiezer, stabiliteit, daadkracht en organisatievermogen te tonen. Meer stemmen worden verdeeld over de andere 
partijen. Zijn stemmen bijvoorbeeld goed voor 9 zetels dan krijgt de partij 
de mogelijkheid 4 van de 5 zetels dubbel te bezetten, zodat de partij zich al op meer aandachts/ beleidspunten kan doen laten gelden.  
  
Over Verkeer & Mobiliteit:  
terug... 
Willen we Amerika achterna, willen we doorslaan in Moeten, in opgejaagdheid, volle 
agenda’s, rennen en dat aan ons zelf voorbij? Willen we voor samen en menselijkheid of willen we alleen gelukkig zijn, in onze auto op de snelweg, waarop het vaker en vaker steeds minder vooruit gaat?  
• Loop, fiets. Gebruik de bus. Pak gewoon vaker de trein en sta open voor 
ontmoeting, een verhaal. Kijk rond in de wereld en kom tot de conclusie dat 
het niet op tijd rijden van de NS gigantisch gezeur is.  
• Ontmoet mensen, deel een auto rit. Maak liftplekken. Gebruik poolplaatsen. 
Gebruik internet voor ‘Last Minute Together’ mogelijkheden.  
• Bedrijfsleven gebruik een onzinnig giga project als de Betuwelijn. Stimuleer 
en benut de vaarwegen. En waarom moet Schiphol nu zo ernstig groeien?  
• Bekijk welk verkeer echt moet en welk verkeer minder moet. Druk dit uit in 
geld en laat gebruiker betalen.  
• Nieuwe technieken houden niet altijd verbetering in. Zo zou er een jaarlange 
proefperiode moeten komen, waarin op een vaste dag in de week, de 
snelheidslimietborden uitgeschakeld worden. De overtuiging bestaat dat deze dag minder en minderlange files zal gaan laten zien, dan dat het geval is met werkende borden.  
• Bouwen van geldverslindende, milieubelastende, maatschappij verscheurende, 
door de bouwlobby geinitieerde projecten als een Betuwelijn of Noordzuidlijn doen we niet meer. Stoppen dus met onderzoek naar bijvoorbeeld de Zuiderzeelijn. En wat nou? A6 A9.  
 2km overzicht van km lang bouwput in Amsterdam a.g.v. Noordzuidlijn 
Vijzelstraat, Weteringscircuit, Ferdinand Bolstraat   
  
 
Over de Straat, Ruimte en haar Ordening:  
terug... 
We zijn doorgeslagen, te nuchter en in tegenstelling tot ons open minded zijn, 
compleet behoudend, duf en suf. Een ongeschreven, futloos compromis tussen bouwwereld, politiek en maatschappij, tussen degelijkheid en kosten moet subiet opgeheven worden. Nog effe en Nederland ziet er helemaal niet meer uit. Waarom nog meer natuur inleveren voor de lelijke bouwblokken, die overal verrijzen. De grond is op dus moeten we creatief worden.  
• Naast afschrijving op bedrijfsgebouwen moet een voorziening ‘afbraak’ gevormd 
kunnen worden. Een bedrijf dat uiteindelijk verhuisd moet de boel afbreken en schone grond verkopen aan een volgende. Leegstand van afgeschreven onroerend goed is uit den boze. Er is geen ruimte dus moeten we creatiever binnen de bestaande ruimte, ruimte maken.  
• Bestemmingsplannen worden niet meer aangepast vanuit economische motieven.  
• Het wordt tijd voor een maatschappelijke discussie over de werking van 
Welstandscommissies. Het lelijke moeten we afbreken en het nieuwe moet met durf, cachet, uitstraling en pracht. Huizen moeten ornamenten, versieringen, 
mythologische afbeeldingen, kunst en/ of kleur krijgen. Mensen moeten rozen, druiven en planten tegen hun huizen laten groeien en ruimte maken voor de 
zonnige dagen om het op straat met elkaar fijn te hebben. Vervang eens een 
stoeptegel door een eigen gemaakte van mozaiek.  
• Graffity moet, begeleid kunnen. Waarom zou het een probleem zijn langs 
spoorbanen en op viaducten snelwegen en op aangewezen plekken. Als je de jeugd ruimte en besef geeft moet het welhaast kunnen dat er geen lelijke tags meer verschijnen op mooie zaken.  
• Wildplakken en stickeren in het openbaar kan landelijk georganiseerd worden.  
• Rommel op straat of in de natuur achterlaten kan gewoon niet. Expliciet 
kauwgom en peuken! Is echt belachelijk en wordt niet meer getolereerd. In plaats van zeuren over de efficiency van de Gemeentelijke Dienst kun je overigens in je eigen irritatie tijd ook zelf even een bezem pakken en je stoep vegen. Door weer terugkerende sociale controle behoort dit binnen enkele jaren echter tot de verleden tijd.  
  
  
 
  
Over Weten en er toe komen:  
terug... 
Je kunt bijna aan elke willekeurige Nederlander iets vragen en hij weet het. Doe 
die test! Luisteren daarentegen kan die niet, hetgeen het gevolg moet zijn omdat die alles al weet. Dit moet wellicht onze grootste volksziekte blootleggen. We luisteren niet en weten alles. Dat eerste klopt dat tweede denken we alleen en dan nog erger is het, als we het niet weten, verzinnen we het. • Wetenschappelijke wereld moet gestructureerder worden. Zij moet dermate 
ingericht worden, dat er vanuit een autoriteit gereageerd kan worden op 
fabels, die leven binnen de samenleving. Zo moet er ook strenger opgetreden 
worden tegen misleiding, valse voorlichting en moeten machthebbers en leidinggevers uit de mediawereld, terug naar school om de aard van ware journalistiek op te frissen, die ze blijkbaar vergeten in het spel om ruimte, marges en oplages.  
• De voorlichting door de overheid moet eerlijk, oprecht en integer (denk aan 
de Gezondheidsraad). Postbus 51 moet uitgebreid worden en wellicht is een 
verbreding, verhipping van de Staatscourant een weg tot echt Weten. In 
samenspel met een meer gestructureerde wetenschappelijke wereld moet het tot publicaties komen, waar over de inhoud nauwelijks getwist kan worden en dat tot gids dient van overige media.  
• Het onderwijs moet heringericht worden. Maar niet ad hoc, maar in de tijd, 
overwogen, wel voorbereid en systematisch. De vorming van een juiste maatschappelijk moraal staat hierbij voorop. Per definitie kan hierbij geen plaats meer zijn voor bijzonder religieuze vorming. Laat de filosofie het 
doen. In de basis moet kinderen geleerd worden, dat er verschillende grote 
stromingen zijn, dat geen enkele de Ware houding of visie is en dat er van thuis uit wellicht gekozen is voor een houding maar dat dit in de huidige tijd nog niet gelijk is aan de inhoud van een democratische rechtstaat, zoals Nederland dit is en altijd zal blijven. Sterk dient de voorbereiding gericht en gekoppeld te zijn aan de ‘ Sociale Stage ’ (verdient betere naam; zie 
eigen hoofdstuk), zoals deze ingevoerd zal gaan worden. Nadruk moet komen op gelijkheid tussen kleur, afkomst, ras maar ook op capaciteiten. Slimmer en 
beter kunnen leren maakt je geen beter mens en de ware wijsheid openbaart 
zich vaak sterker in de simpele geest.  
 
  
Nederland en de Wereld:  
terug... 
Het is een bron van ergernis als Nederland weer eens een zaak uit verleden dient op 
te helderen en dat er dagenlang gezeurd wordt over excuses wel of niet. Nederland 
heeft gewoon geen schoon verleden. Verlichting schuilt echter in het feit dat geen enkel volk schoon is. Het is zaak voor de toekomst, ons verleden onder ogen te zien en als land dergelijke fouten niet meer te maken. De nuance mag nooit meer zoekraken. Dat zijn we aan ons zelf verplicht.  
• Nederland dient zich nog meer dan in de huidige situatie te scharen en te 
werken aan de eenheid van Europa.  
• Nederland dient zich nog meer dan in de huidige situatie te scharen en te 
werken aan de eenheid binnen de Verenigde Naties. Sterke inzet voor realisatie Millenniumdoelen zijn heilig.  
• Deze houding impliceert een andere houding ten opzichte van de Verenigde 
Staten. Het top kapitalisme overzee is totaal doorgeslagen, de nuance is volledig zoek en er moet in de wereld nodig geijverd worden dat de Amerikanen 
terug keren op aarde, want dat land zweeft en Nederland kwijlt er wat achteraan.  
• Nederland mag nooit meer buiten de eenheid van Europa of onder een andere 
vlag dan van de Verenigde Naties deelnemen aan een gewapend actie gericht tegen een land. Alleen al Uit kostenoverweging is een Europees Leger aan de 
orde.  
 
  
Nederland ontwikkelen door Ontwikkelingshulp:  
terug... 
In de hele discussie/houding over Nederland vol etc nemen wij een arrogante houding 
van superioriteit aan. Wij hebben alles, weten alles en alles wat bij ons aanklopt 
is lastig en van mindere kwaliteit. Dat we er zelf rijker van kunnen worden, 
behoort nog nauwelijks bij het gedachtegoed. De wijze van ontwikkelingshulp is echter terecht een onderwerp van discussie.  
• Er zijn tal van verenigingen, stichtingen die zich inzetten voor of zelf 
initiatieven ontwikkelen in andere landen. Door aan te dringen op/ de weg open te leggen voor samenwerking van deze losstaande initiatieven moet het 
tot meerdere, brede, welgeleide organisaties kunnen komen, die door overheid 
gesteund het ontwikkelingswerk veel beter kunnen verrichten dan dat de overheid nu zelf doet.  
• Onverminderd moet de overheid verder werken aan Europese of ontwikkelings 
initiatieven van de Verenigde Naties.  
• Vluchtelingen die in ons land aankloppen moeten we gebruiken in plaats van 
als last beschouwen. Procedures bij aankomst moet opener en menselijker edoch 
streng. Vluchtelingen die niet kunnen blijven, moeten we snel de mogelijkheid geven, zoveel mogelijk van ons land te leren, ons zoveel mogelijk van zijn cultuur af te geven, zoveel mogelijk relaties te laten aanknopen en daarmee bruggen bouwen in samenwerking met initiatieven, die er vanuit ons land in andere landen plaatsvinden. Geen gigantische vluchtelingen centra meer, vijandig voor buurt en vluchteling maar kleine, sfeervolle, warme complexen in de buurt van plekken waar het dient te gebeuren. (zie voor denkkader Nieuw 
organiseren ).  
 
  
Nieuw organiseren:  
terug... 
Nieuw organiseren doe je door aan de oplossing van problemen te werken van 
binnenuit en niet opgelegd middels een wet. Problemen lossen op, als het Zin geeft en als er Wil is. We moeten als gemeenschap enkel het kader bieden en van daaruit zaken en oplossingen laten ontstaan. Mensen betrekken, de kans geven uitwerking te geven aan wat ze echt willen, zodat betrokkenheid en overtuiging ontstaat. Sommige zaken moeten echter gewoon. In een zinvol leven is moeten geen moeten maar wordt 
het gewoon gedaan.  
In de maatschappij speelt zich een treffend voorbeeld af; Iederwijs Scholen. Door 
CDA is hier fel op gereageerd, als zijnde een vreselijk verschijnsel. Het is een typisch traditionele reactie, die er bijvoorbaat van uit gaat dat als de staat het niet regelt, het niet goed is. Het Zeteltje gaat er niet bij voorbaat uit dat Iederwijs Scholen functioneren maar is het een prachtig ontstaan initiatief, dat nauw gevolgd moet worden en dat ongetwijfeld goede zaken en inzichten in zich draagt, die ernstig aan de orde zullen zijn bij de hervorming van het complete 
onderwijsstelsel.  
• De in te voeren Sociale Dienstplicht (beter: Sociale Toekomst Stage) verdient 
een gedegen voorbereiding, hippe uitstraling en nadruk op betrokkenheid. Het moet het sluitstuk van de vooropleiding zijn en zinvolle tijd bieden voor ontdekking, ontwikkeling en kans bieden de te maken toekomstkeuzes te onderzoeken maar ook om zaken te zien, die bijdragen aan een bewuster leven. 
Zo moet de leerling in aanloop naar zijn ‘tijd’, een traject kunnen 
uitstippelen, dat doorlopen wordt om zaken te zien waar daadwerkelijke interesses liggen. Daarnaast moet er gekozen worden uit een aantal zaken waar zijn hart niet direct ligt en vervolgens zijn een aantal dagen in zijn stage voor minder leuke maar zeer essentiele dingen.  
• Vluchtelingtraject/ nieuw vakmanschap. Het kan nauwelijks anders dat grote 
groepen mensen zin moeten kunnen vinden in het herontdekken/ ontwikkelen van het ‘echte ambacht’. Ontwikkeling hiervan moet met open vizier, 
onbevooroordeeld, vanaf de grond.  
• Onbevooroordeeld betekent bijvoorbeeld de idee van ‘Collectieve 
Voorzieningen’ loslaten en specifieke maatregelen treffen om het nieuwe kans te geven. Dit kan door ‘Ongeformuleerde Afdelingen’.  
• Nieuwe wijken kunnen gericht worden op wensen en groepen, die mekaar willen 
vinden en mekaar zin geven. Vernieuwen! Uitstraling en functie geven/ laten 
krijgen. En zo ook bestaande wijken echt een kans geven. Wat is er nou mooier 
dan verschillende culturen, samen, allemaal mens. · Bij al die wijken waar het gebeurd. Waar inspiratie moet komen, waar gewerkt moet worden, komen ‘kleine, te gekke vluchtelinghuizen’, die hun cultuur afgeven en mixen met mensen die er bijdragen vanuit, reeds behandeld in dit programma; Sociale stage, Onformuleerde afdelingen, Naam, Melkert hersteld Banen, politiek maar vooral samenleving. Iedereen is er welkom en uiteindelijk, strak vormgegeven/ georganiseerd, een paar keer jaar, echt het 
dak eraf.  
• Ongeformuleerde afdelingen zijn nieuw te vormen afdelingen binnen de 
overheid. Het aantal functionarissen moet drastisch terug is al jaren de 
gedachte, het Zeteltje denkt aan een andere functie/ zingeving. Er geldt een stop op het aanstellen van ambtenaren. Overheden krijgen personeelsoverschot door efficientere werkprocessen. ‘Overtollige’ ambtenaren vormen nieuwe afdelingen, die bestaande en nieuwe maatschappelijke problemen gaan aanpakken. 
* Het menselijk loket… Er zijn tal van mensen die dermate in de problemen 
zitten maar die niet meer weten waar aan te kloppen. Zij kunnen naar het menselijk loket. Ambtenaren krijgen een soort ‘bemiddelings functie’, zodat ze persoonlijke problemen kunnen oplossen bij andere overheidsdiensten. * Het faillesements loket… Faillesementen moeten afgewikkeld worden door de overheid en niet meer door een willekeurig aangewezen advocaat, die uit de boedel betaald wordt. Ook verliezen belastingdienst en sociale instellingen preferente status bij boedelverdeling. Ze worden niet meer of minder dan een 
van de overige crediteuren. 
* Personeelstekorten bij IND, politie en onderwijs worden ingevuld door ‘overbodige ambtenaren’.  
 
  
Gezondheidszorg :  terug... 
 
Bij het Zeteltje bestaat de overtuiging dat veel ziektes ontstaan door slechte gehechtheid, een cultuur van Moeten en Stress, onwetendheid, Angst, groot gevoel van Zinloosheid. Voor de gezondheid word al zoveel geregeld en gedaan, verbeteringen treden zeker op maar er is echt een heleboel mis. De oplossingen uiteindelijk voor de gezondheidszorg zijn oplossingen geheel in de lijn met dit 
programma. Naar de Essentie , naar de geest. Daar zit het nog niet helemaal goed.  
Leuke cijfers over wat er jaarlijks aanklopt bij de gezondheidszorg. Mensen die 
levensmoe zijn maar waarvan onze Moraal/ Ethiek zegt je moet blijven leven : XXX. XXX Verwonde mensen door toedoen van geweld van anderen. XXX mensen slikken dagelijks Anti depressieve middelen. Bij de jeugd doet zich een omgekeerd hersenproces waarvoor nu al XXX jeugdigen, dagelijks pure speed krijgen toegediend. 17.000 mensen zijn in 2004 behandeld omdat ze zichzelf wat aandeden. 400.000 
gevallen van huiselijk geweld.  
Meer voorbeelden en uitwerken...  
 
 
Oplossingen:  
• Mensen moeten wijzer worden. We moeten gaan weten hoe we werken, hoe we mens 
zijn. De gezondheidszorg moet zichzelf voor gaan zijn en werken aan voorkomen 
dat mensen ziek worden.  
• Weten over eten. Niet meer naar de dietisten als je te dik bent. Geen 
hartaanvallen meer omdat je aderen dichtgeslipt zijn.  
• Hoe werkt het nou eigenlijk. En dat al met een folder bij de huisarts op het 
moment dat die zegt: ‘U bent zwanger’.  
• We moeten echter ook niet doorslaan. Nog effe doorgaan en Nederland verliest 
zich in de gezondheidswaanzin;  
• Roken is nu eenmaal ook lekker  
• Een drankje en eten ook  
• ‘Apekooien’ moet weer mogen  
• Gezondheidsraad moet ophouden feiten te verdoezelen/ verdraaien  
• Verplicht een helm op de fiets gaat niet gebeuren  
  
Criminaliteit:  
terug... 
Het verdient aanpak oorzaken van criminaliteit weg te nemen naast het traditionele 
reageren op criminaliteit als het alweer gebeurd is. Nieuw in te richten onderwijs moet aan een mentaliteitsverandering bijdragen en sociale controle dient te verbeteren. De overheid moet haar standpunt loslaten dat de burger incompetent is en haar eigen verantwoordelijk niet kan dragen.  
• Wiet moet gewoon geproduceerd kunnen worden. Verdergaand moeten alle drugs 
gelegaliseerd kunnen worden. Belastinggeld binnen halen en sparen/ontlasting 
van juridisch apparaat.  
• Prostitutie beter reguleren. Inschrijf, belasting en taalplicht. Met deze 
plichten en toevoeging nieuwe vorm van controle moet vrouwenhandel en pooiergedrag aan banden gelegd kunnen worden.  • Middel ‘Generaal Pardon’ lost zaken op. Gedachte gaat bijvoorbeeld uit naar 
‘illegale onderhuur’ en ‘zwart geld witten’.  
• Thomas More ‘Utopia’ geeft ook voor deze tijd een praktische oplossing voor 
veroordeelden. Maak ‘kleine’ criminelen zichtbaar en werk aan een maatschappij houding van ‘Kan iedereen gebeuren maar niet nog eens...’. Zijn er zaken gebeurd die ‘niet iedereen kan gebeuren’ dan voorgoed buiten de maatschappij... We hebben een stuk Noordzee voor u opgespoten, daar kunt verder gelukkig zijn. Tot ziens!  
• Nieuwe technieken en internet zijn dermate belangrijk, dat bestrijding van 
daarmee samenhangende crimininaliteit ernstig serieus aangepakt moet worden.  
• En waarom nu eigenlijk geen dna prikje bij je geboorte?  
 
  
Lukraakpunten:  
terug... 
• Maatschappij moet zich versterkt inspannen energiebronnen te ontwikkelen, die 
het milieu ontlasten en de mens uiteindelijk losmaken van het wereldlijke 
‘oliespelletje’. De grote maatschappelijke dwaling uit de jaren 70, atoombommen met atoomenergie te verwarren moet eindelijk begrepen worden. 
Bedrijven als Shell zouden meer maatschappelijk moeten bijdragen door een 
‘Nokia-Finland’ houding aan te nemen.  
• De verschillende betekenissen van onze nationale Feestdagen zijn aan een 
revisie toe. 5 mei Verblijdingsdag? 
• Kinderbijslag progressief maken. Afschaffen voor boven modaal en in 
voorzieningen stoppen voor kinderen van bijstands of uitkeringsgezinnen.  
• Grote geste. Als we het begrijpen! Paleis van de Volksvlijt herbouwen en Goud 
in plaats van onder de grond, omsmelten en het Nederlandse bank gebouw internationale faam geven. Das goud geven voor armoedebestrijding.  
  
 
  
 