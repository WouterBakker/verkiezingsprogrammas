BIJLAGE I. 
De Anti-revolutionaire partij trad eerder dan eenige 
andere staatkundige partij in ons vaderland op met 
een uitvoerig program. Het program van beginselen 
(1878) vond in het· eerste deeltje van deze verzame­
ling een plaats. Hier V'.)lgen de beide belangrijke 
programma's bij de stembus van 1888 en 1891. 
Door de Anti-revolutionaire partij werd den 15den 
Februari 1888 vastgesteld het volgende Program van 
Actie en aangenomen eene resolutie, welke ook nu 
van beteekenis zijn. 
Het Program van Actie bij de stembus van 1888. 
Deel A. 1. 
In zake het kiesrecht : wegneming van het on­
recht, thans in het behoud van de vijf meervoudige 
districten gelegen; invoering van eene kieswet op 
billijker en minder beperkten grondslag; en herziening 
van het kiesrecht voor de gemeenteraden (grondslag 
van het kiesrecht en recht der minderheden). 
2. 
Ter eerbiediging van den dag des Heeren betere 
verzekering van de Zondagsrust. 
3. 
Het openstellen van de gelegenheid tot het optreden 67 
van Kamers van arbeid op corporatieven grondslag 
ter voorli.chting van de overheid ; en het beschermen 
van den arbeid door de wet. 
4. 
In zake het onderwijs: schoolgeldheffing van wie 
betalen kan; inkrimping van de rijksinrichtingen voor 
middelbaar onderwijs, en van die voor de opleiding 
van onderwijzers; bezuiniging op de uitgaven der drie 
Rijks-univ ersiteiten; herstel van gewetensvrijheid op 
schoolgebied voor den arme ; en opheffing van den 
vaccinedwang, althans voor de vrije scholen. 
5. 
Regeling bij de wet van de uitbetalingen, die ge­
schieden krachtens art. 171 (168) van de Grondwet, 
mede ter bevordering van de rechtsgelijkheid. 
6. 
Gelijkmaking van den belastingdruk voor de ver­
schillende bestanddeelen van het nationaal vermogen; 
vermindering van den druk der accijnzen (o. a. zout 
en zeep); en herziening van onze handelstarieveu i 
ook in verband met de handelspolitiek van andere 
Mogendheden. 
7. 
Verbetering van het leven in de kazerne, zoo in 
Nederland als in de Koloniën ; afschaffing van de 
plaatsvervanging, mits onder behoud van de noodige 
vrijstellin gen; en betere regeling van de militaire 
rechtsverhoudingen. ----�---- -------------
68 
8. 
Brekmg met het dusver ten opzichte van den opium 
gevolgde stelsel ; wegneming van hinderpalen, aa,n de 
zending in den weg gelegd ; opheffing van de staats­
kerk in de koloniën; bevordering van de vrije ont­
wikkeling vau handel, landbouw en nijverheid, mede 
ter wegneming uit de koffiecultuur en de landrente 
van den daarin voor de bevolking gelegen druk; een­
heid van tolgebied tusschen het Rijk in en buiten 
Europa; en herziening van de comptabiliteitswet. 
Deel B. 1. 
Herziening van het Grond wetsartikel, regelende het 
kiesrecht, door alleen aan gezinshoofden (mits natuur­
lijk geen vrouwen) het kiesrecht toe te kennen. 
2. 
Herziening van de Grondwetsartikelen, regelende de 
vast1:;telling van het budget, teneinde te geraken tot 
splitsing van de uitga ven in vaste en jaarlijksche, met 
behoud van het recht voor de Staten-Generaal, om 
tot wijziging der eerste het initiatief te nemen, en de 
laatste, evenals de middelen daarvoor aan de Kroon 
te ontzeggen. 
3. 
Herziening van de Grondw etsartikelen regelende de 
verhouding van den Staat tot de Kerk, teneinde den 
financieelen band tusschen den Staat en de Kerkge­
nootschappen los te maken. 
4. 
Herziening van het Grondwetsartikel regelende het 69 
onderwijs; b.v. in den zin, waarin dit in Juni 1887 
door het votum der Tweede Kamer reeds was aan­
gewezen. 
De resolutie. 
De afgevaardigden van Anti-revolutionaire Kiesver­
eenigingen, op 15 Februari uit alle oorden des lands 
in Deputaten-Vergadering te Utrecht saamgekomen, 
verklaren het ten diepste te betreuren, dat enkele 
belijders van den Christus, die eertijds met hen den 
strijd tegen Ongeloof en Revolutie streden, thans, juist 
op het oogenblik, waarop door Gods goede gunste het 
einde van de verdrukking van ons Christenvolk nabij 
en zeker was, gemeend hebben, zich van hun broe­
deren te moeten afscheiden, openlijk of feitelijk de 
hand aan hun verdrukkers te reiken en zoo de ver­
antwoordelijkheid op zich te laden van de bestendiging 
van het geleden onrecht ; 
verklaren bovenal met een diep leedwezen, dat der 
ergernis nabij komt, bespeurd te hebben, hoe enkele 
hunner zich door bijzondere belangen of antipathiën ver­
leiden lieten, om zelfs de Christelijke school, deze gave 
Gods aan ons Vaderland, monument van Christelijke 
toewijding en volharding, waaraan zelfs de tegenstander 
eere bood, als offer te vergen voor hun misnoegdheid; 
verklaren, dat zij desniettemin, ook zonder hen, 
den strijd waarvoor Groen van Prinsterer het vaandel 
opstak, met aaneengesloten gelederen en in de kracht 
des Heeren Heeren willen voortzetten ; 
werpen van zich elk vermoeden, alsof 't bij dezen 
strijd tegen de Revolutie en voor het Evangelie, hunne 
bedoeling zou zijn voor eenige Kerkelijke fractie, welke 
ook, boven de andere, voordeel te verwerven; 70 
en bidden het van de ontferming huns Gods af, dat, 
wierd hun eenmaal in dezen bangen strijd de over­
winning geschonken, de vrucht dier zegepraal niet 
alleen aan hen, die thans mee optrekken maar ook 
aan hen, die thans van ons gingen, ten zegen moge 
strekken; geen ander loon voor hun inspanning, noch 
andere kroon na hun strijd begeerende, dan dat een­
maal weer al het volk des Heeren als een eenig man 
voor den Naam des Heeren moge staan, en zoo voor 
hunue als voor onze kinderen, tot in verre geslachten 
de erfenisse bewaard moge blijven, die, naar uitwijzen 
onzer Landhistorie, in banger dagen eens door het 
bloed onzer martelaren wierd verworven. 
Aldus aangenomen op de Deputatenvergadering van .Anti-revolutionaire 
Kiesvereenigingen, gehouden te Utrecht, op 15 Februari 1888. 
Het Centraal Comité: 
Dr. A. Kuyper, Voorzitter. 
Mr. B. J. L. Baron de Geer van Jutfaas. 
Assessor. 
Jhr. Mr. A. F. de Savornin Lohman. Assessor. 
Mr. D. P. D. Fabius. Secretaris. 
H.Waller. Penn ingmeester.
J.van Alphen.
W.Diemer.
E. W. Heyblom.
G. A. Hoogeveen.
Mr. L. W. C. Keuchenius.
Mr. lE. Baron Mackay.
M.Noordtzij.
C.M. E. van Löben Sels.
J. A. Wormser.
Jhr. Mr. T. A. J. van Asch van Wijck.