gemeenschappelijk EDEMA,Nl 
urgent 
program 1971- 1975  
CHRISM 
KATHOLI 
ANTI - RE .IJK - HISTORISCHE UNIE  
EKE  VOLKSPARTIJ  
OLUTIONAIRE PARTIJ UITGANGSPUNT EN PERSPECTIEF 
Op velerlei gebied zijn er ontzaglijke ontwikkelingen aan de gang. 
Wetenschap en technologie bieden onvermoede mogelijkheden voor 
meer welvaart en welzijn. Zij leveren tegelijkertijd in toenemende 
mate risico's op, zij kunnen een bedreiging vormen voor een 
harmonieuze en vreedzame samenleving. De uitdaging van de jaren 
'70 is, de ontwikkelingen in goede banen te leiden met een eigen 
visie op mens en samenleving als uitgangspunt. Dat is het bewaren 
van Gods schepping voor vernietiging en het voorkomen, dat de mens 
een speelbal wordt van economische of politieke macht, een willoos 
voorwerp van wetenschap en techniek. Zijn bestemming is immers het 
dragen van eigen verantwoordelijkheid als mens en medemens, die 
naar het beeld van God geschapen is. 
De drie samenwerkende partijen staan - zoals neergelegd in het 
hoofdstuk Principiële uitgangspunten" van het ,,lnterim-rapport van 
de Groep van achttien" (1968) - een politiek voor die geinspireerd 
wordt door het evangelie. Daarin ligt een hoopvol perspectief voor 
mens en samenleving vanuit de opdracht tot naastenliefde en 
wederzijdse saamhorigheid. 
Zij willen streven naar een maatschappij waarin de bijbelse gerechtig-
heid meer gestalte krijgt, het welzijn van allen wordt gediend en de 
mens zijn vrijheid en verantwoordelijkheid kan beleven. In deze zin 
moet de samenleving worden vernieuwd en meer menswaardig 
gemaakt. 
Inspraak en medezeggenschap van alle betrokken groepen is daarvoor 
onmisbaar. Verdere democratisering in het proces van politieke 
besluitvorming, binnen het bedrijfsleven en in het onderwijs is dan ook 
gewenst. 
Tot behoud van de persoonlijke vrijheid en verantwoordelijkheid van 
alle mensen dient de overheid de openbare orde te handhaven en de 
veiligheid van haar onderdanen te waarborgen. 
Het gehele overheidsbeleid zal het karakter moeten dragen van een 
welzijnsbeleid waarin economische groei, de verdeling van de welvaart, bevordering van de milieuhygiëne, wetenschappelijke kennis 
en technische vooruitgang dienstbaar zijn gemaakt aan het welzijn van 
alle mensen. 
5. Het buitenlands beleid dient het karakter te dragen van een 
vredesbeleid, gericht op de rechtvaardige samenleving van alle 
volkeren 
6. Ten aanzien van de financiering (overheidsuitgaven en sociale 
voorzieningen) hebben in de komende kabinetsperiode voorrang: 
- uitbreiding van de woningbouw en krotopruiming  (VI,  5 t/m 8); 
- bejaardenbeleid (V) (waaronder optrekking van de AOW tot het 
netto-minimumloon) en het beleid ten aanzien van 
gehandicapten (X, 1); 
- opvoering van de ontwikkelingshulp  (XI  11, 3); 
- het beleid ten aanzien van kleine zelfstandigen in landbouw en 
middenstand  (IX)  (waaronder uitbreiding van de  WAG  - Wet op de 
Arbeidsongeschiktheid - tot en volksverzekering); 
- onderwijs (herziening van het basisonderwijs)  (III,  1); 
maatregelen ten behoeve van de werkende jongeren  (III,  3); 
- het regionale beleid  (VII,  1); 
bevordering van de milieuhygiëne  (II,  1); 
- bijstelling van de defensie-uitgaven op basis van onze internationale 
verplichtingen (X 111, 5,e(; 
- totstandkoming van een nationaal sportbeleid  (IV,  2). 
7. De drie samenwerkende partijen hebben getracht op de wezenlijke 
politieke vragen van deze tijd een antwoord te geven. Het is een 
antwoord waaraan zij zich alle drie gebonden achten en dat ook als 
inbreng moet gelden voor een komend kabinetsprogram. 
I. LICHAMELIJKE EN GEESTELIJKE VOLKSGEZONDHEID - 
MILIEUBEHEER 
Een van de belangrijkste aspecten van het welzijnsbeleid is de zorg 
voor de geestelijke en lichamelijke gezondheid. Hierbij zal de 
komende jaren de nadruk moeten vallen op de zorg voor een gezonde 
woon-, werk- en leefomgeving (milieubeheer), de preventie en de 
geestelijke volksgezondheid. 
Milieubeheer 
De toenemende bedreiging van de menselijke gezondheid en de 
101 verstoring van het biologisch evenwicht in onze omgeving door de 
toenemende vervuiling van lucht, water en bodem zal een halt moeten 
worden toegeroepen. Onderzoek is gewenst naar de factoren die een 
bedreiging kunnen inhouden van het lichamelijk en geestelijk welzijn. 
Naast uitvoeringsbesluiten op het gebied van de water- en lucht-
verontreiniging dienen er op korte termijn wetten te komen tegen 
bodemverontreiniging, geluids- en trillingshinder. 
Ook het stelsel der belastingheffing kan hiertoe worden ingeschakeld. 
Als uitgangspunt moet gelden, dat de ,,verontreiniger betaalt". 
De middellange-termijn-planning, zowel in nationaal als in EEG-
verband, zal mede op de milieubeheersing in de lid-staten 
betrekking moeten hebben. 
Gezondheidsbescherming 
Bij de volksgezondheid zal de nadruk moeten vallen op het 
voorkomen van ziekten. Niet alleen tegen de bedreiging vanuit het 
milieu moet de gezondheid worden beschermd, ook op het gebied 
van de vroegtijdige opsporing van ziekten die voor genezing vatbaar 
zijn, zal grotere activiteit moeten worden ontwikkeld. Dat geldt zeker 
voor de sterk toenemende welvaartsziekten, zoals hart- en vaatziekten 
en kanker. Systematische gezondheidsvoorlichting, met name bij het 
onderwijs, is een belangrijk element van gezondheidsbescherming. 
3. Geestelijke volksgezondheid 
Ook in deze tijd zullen normen en waarden moeten gelden. Deze 
zullen steeds aanhet evangelie moeten worden getoetst, in het licht 
van de ontwikkelingen op het maatschappelijk terrein. 
Uitgangspunten moeten zijn: 
- eerbied voor het menselijk leven; 
eerbied voor het huwelijk; 
- respect voor de menselijke waardigheid. 
De laatste jaren hebben zich grote wijzigingen voorgedaan in de 
algemene opvatting over-pornografie, homofilie, sexuele en 
huwelijksmoraal. Wij vinden het juist, dat de homofiel als medemens 
wordt gerespecteerd. Dat sexuele voorlichting en opvoeding en het 
gebruik van anti-conceptionele middelen als normaal zijn aanvaard, 
is juist te achten. 
- - - --------------- - - 
I Abortus provocatus 
In de eerste plaats zal grote aandacht moetenworden besteed aan het 
voorkomen van abortus provocatus. Daarvoor zijn van belang: 
- uitbreiding van sexuele voorlichting; 
- bevordering van het beschikbaar komen van nog betere methoden 
en middelen voor anti-conceptie. 
Abortus provocatus blijft in beginsel alleen aanvaardbaar, wanneer 
naar medisch-sociale indicatie het lichamelijk en geestelijk welzijn van 
de vrouw ernstig wordt bedreigd. 
Er zullen voldoende voorzieningen moeten komen om de vrouw te 
helpen en te begeleiden voor én na de beslissing inzake het al of niet 
uitvoeren van abortus. Wij bepleiten een vereenvoudiging van de 
adoptie. 
Pornografie 
Terwijl een grotere vrijmoedigheid in kunst en literatuur ten aanzien 
van de sexualiteit op zich aanvaardbaar is, dient onmenselijke en 
sadistische pornografie in de verbodssfeer te blijven. 
De overheid moet voorts optreden tegen het nadrukkelijk opdringen 
van pornografie. - 
Drugs 
Aangezien het gebruik van verdovende en stimulerende middelen de 
laatste jaren sterk is toegenomen - hetgeen ons met zorg vervult -, 
pleiten wij voor: 
meer wetenschappelijk onderzoek omtrent het drug-gebruik, 
zowel naar de oorzaken van het gebruik als naar de 
mogelijkheid of onmogelijkheid om ook ten behoeve van het 
beleid tot een indeling van ,,hard" en ,,sdft" drugs te geraken; 
- voorlichting over de gevolgen van het drug-gebruik en deskundige 
begeleiding van jongeren in het kader van het totale jeugdbeleid; 
- benadering van verslaafden als patiënten; uitbreiding van hulp- en 
adviescentra, behandeling in gespecialiseerde klinieken; 
- in afwachting van de resultaten van bovengenoemd onderzoek, het 
beleid niet te richten op bestraffing van de gebruiker, maar op 
bestraffing van de handelaren en op het bemoeilijken van de 
verkrijgbaarheid van drugs langs onwettige weg. 
r41 III.  ONDERWIJS EN WETENSCHAPPEN 
Het onderwijs moet zich richten op de vorming van jongeren en 
ouderen tot het dragen van een eigen verantwoordelijkheid in de 
samenleving van morgen. Daarbij dient de vrijheid van het onderwijs 
onverkort te worden gehandhaafd. Dit houdt in, dat ook in financieel 
opzicht bijzonder en openbaar onderwijs gelijke rechten bezitten. 
Voorts zal het beleid gericht moeten zijn op de verdere democrati-
sering van het onderwijs. Dit betekent, dat er meer mogelijkheden 
moeten komen voor inspraak van leerlingen in het onderwijs en dat 
bevorderd moet worden, dat meer kinderen uit de lagere inkomens-
klassen tertiair onderwijs kunnen gaan volgen. 
Ter verkenning van de plaats en taak van het onderwijs in de 
maatschappij van morgen is een sociaal-cultureel planbureau nood-
zakelijk. 
Mede tegen deze achtergrond bepleiten wij het volgende: 
1. Opzet en inhoud van kleuter- en basisonderwijs dienen ingrijpend te 
worden herzien. Mede ter bevordering van de democratisering dienen 
de leerlingenschalen verder te worden verlaagd. 
2. Het is gewenst, dat de ,,beslissende" schoolkeuze wordt verplaatst van 
de 12- naar de 15-jarige leeftijd. 
3. De situatie van de werkende jongeren dient gelijkwaardig te worden 
aan die van leeftijdgenoten die voortgezet onderwijs volgen. 
Daartoe dient geleidelijk een partiële leer- en vormingsplicht te 
worden ingevoerd voor deze jongeren van resp. 15, 16 en 17 jaar. 
4. Het hoger beroepsonderwijs en het wetenschappelijk onderwijs moeten 
zoveel mogelijk op elkaar worden afgestemd. 
5. De universitaire opleidingen moeten worden gesplitst in een eerste 
korte fase die de wetenschappelijke voorbereiding is voor een 
maatschappelijk beroep, en een tweede die vormt tot zelfstandig 
wetenschappelijk onderzoeker. 
6. Geleidelijk moet ter dekking van de kosten van levensonderhoud en 
als verantwoorde bijdrage in de onderwijskosten een stelsel van 
rentedragende studieleningen voor studerenden boven de 18 jaar tot 
stand komen. 
7. Het wetenschappelijk onderzoek zal op basis van nationale en 
internationale coördinatie moeten worden gestimuleerd. Een afzonderlijke bewindsman zal hiermee moeten worden belast.  
IV.  SPORT- RECREATIE -CULTUUR -JEUGD- EN JONGERENWERK 
Een welzijnsbeleid vindt mede zijn uitdrukking in het scheppen van 
optimale kansen voor de vorming en creatieve ontwikkeling, voor 
sport en recreatie voor allen, alsmede in een aanhoudende zorg voor 
de diverse groepen maatschappelijk zwakken. 
1. Voor het goed functioneren van het beleid op deze terreinen is het 
totstandkomen van raamwetten noodzakelijk die onder meer: 
- objectieve normen voor de subsidiëring aangeven, onder eerbiedi- 
ging van het bestaansrecht van de daarbij betrokkeninstellingen of 
organisaties; 
- mogelijkheden openen voor overheidssteun aan activiteiten en 
organisaties die door niet-beroepskrachten worden uitgevoerd dan 
wel geleid; 
- het overleg tussen particuliere instellingen en overheid regelen en 
de samenwerking tussen de verschillende organisaties 
stimuleren; 
- inspraak geven aan degenen op wie het beleid betrekking heeft 
(bejaarden in bejaardenwerk, jongeren in jeugdwerk enz.); 
- ruimte bieden voor experimenten. 
2. De overheid zal, gelet op de toenemende vrije tijd, samen met de 
particuliere organisaties een tien jarenplan voor de sport en de 
recreatie moeten opstellen, met een financieel schema. Coördinatie 
van het beleid ten aanzien van sport en recreatie zal onder 
verantwoordelijkheid van één departement moeten geschieden. 
Hoofdpunten zijn:. 
- subsidiëring van overkoepelende en landelijke sportorganisaties via 
een raamwet (zie punt 1); daarbij stimulering van uitbreiding en 
verbetering van de kaderopleiding; 
- verdere opzet van het wetenschappelijk onderzoek voor sport en 
lichamelijke vorming; 
- het tien jarenplan moet voorzien in de ontsluiting van grote 
recreatiegebieden, aanleg van sportvelden, zwembaden en andere 
1; sportaccommodaties, realisering van meer mogelijkheden voor 
dagrecreatie en recreatieve sportbeoefening in de sterk verstede-
lijkte gebieden. Hiertoe behoort ook de ontwikkeling van het 
,,groene hart" in de Randstad Holland. 
De kunstenaars zullen meer moeten worden ingeschakeld bij de 
inrichting van het woon-, werk- en leefklimaat van de bevolking. 
Het vormingswerk (buiten schoolverband) zal moeten worden uitge-
breid in de richting van de permanente vorming  (education  permanen-
te). 
Hierbij is intensieve samenwerking tussen vormingsinstituten, jeugd-
werk en onderwijsinstellingen met radio en televisie noodzakelijk. 
In het kader van de permanente vorming is gewenst: 
uitbreiding van her- en bijscholing, met name ook voor meisjes 
en gehuwde vrouwen; 
- uitbouwen van het schriftelijk onderwijs en het avond- en 
vakantie-onderwijs; 
- uitbreiding van het werk van vormingscentra en 
volkshogescholen; 
- bevordering van de toepassing van audiovisuele hulpmiddelen en 
het inschakelen van radio en televisie bij voortgezet en 
wetenschappelijk onderwijs (open universiteiten). 
Wat de jonge generatie betreft, zal uitbreiding moeten worden 
gegeven aan het open jeugdwerk en aan het tot stand komen van 
jongeren-trefcentra en adviescentra. Jongeren dienen inspraak en 
medezeggenschap te hebben bij het jeugdbeleid op plaatselijk en 
landelijk vlak. 
De overheid dient een gezonde verscheidenheid in de 
publiciteitsmedia te bevorderen aan de hand van criteria, opgesteld in 
overleg met alle betrokkenen. 
V. BEJAARDEN 
Bejaarden verdienen -bijzondere aandacht. Ter aanvulling van de voor-
zieningen voor de gehele bevolking zullen in het kader van een 
gecoördineerd beleid bevorderd moeten worden: 
- een eerste aanzet voor een meer definitieve oplossing van het 3. 
rd  pensioenvraagstuk, waartoe de AOW-uitkering geleidelijk tot het 
peil van het netto-minimumloon dient te worden opgetrokken 
(zie X, 1); hierbij kan ook aan een flexibele pensioneringsleeftijd 
worden gedacht; voorbereiding op de pensioenleeftijd; 
- huisvesting van bejaarden bij voorkeur in bejaardenwoningen en 
service-fiats; 
uitbreiding van de maatschappelijke dienstverlening, de 
gezondheidszorg en het cultureel werk voor de bejaarden.  
VI. RUIMTELIJKE ORDENING, VERKEER, VERVOER EN 
VOLKSHUISVESTING 
1. De overheid zal met kracht een goede spreiding van de bevolking en de 
werkgelegenheid moeten bevorderen. 
Hiervoor is nodig: 
de versnelde vestiging van industrieën, dienstverlenende 
bedrijven en overheidsdiensten buiten de Randstad Holland; 
een verdere verbetering van de infrastructuur in de minder dicht 
bevolkte gebieden en van hun verkeersverbindingen met de 
Randstad; 
- een ruimtelijke reconstructie van de Randstad Holland met behoud 
van het zgn. ,,groene hart". 
2. In een nationaal zeehavenbeleid dient de overheid een evenwichtige 
verdere ontwikkeling van de grote zeehavens te stimuleren. Het accent 
zal de komende jaren moeten liggen op het Scheldebek ken en op het 
Noorden van het land (Eemshaven(. 
3. Mede ter ontlasting van de wegen en de steden is een krachtige 
bevordering van het openbaar vervoer gewenst. 
4. De verkeersveiligheid vraagt grote aandacht. De overheid dient de 
veiligheid te stimuleren door het verplicht stellen van periodieke 
keuring van motorvoertuigen, wettelijke regeling van het rijschool-
wezen en intensivering van het verkeersonderwijs, 
5. In het volkshuisvestingsbeleid dient voorop te staan de zorg voor 
kwalitatief goede en betaalbare huisvesting van de lagere inkomens-
groepen, gehandicapten, bejaarden, krotbewoners, alleenstaanden, 
buitenlandse werknemers en hun gezinnen. Het woningbouwprogramma dient geleidelijk te worden uitgebreid, 
te weten met omstreeks 3.000 woningen per jaar. Daartoe dient ter 
voorziening met voldoende financieringsmiddelen de noodzakelijke 
directe en indirecte steun van overheidswege te worden geboden. 
6. Gemeentebesturen en woningbouwcorporaties dienen hun beleid 
krachtig te richten op de doorstroming, zodat er woningen beschik-
baar komen voor de minder draagkrachtigen. De gemeenten moeten 
de bevoegdheid krijgen goedkope woningen hij voorrang aan hen toe 
te wijzen, 
7. Bij het huurbeleid dient het streven gericht te zijn op het bereiken van 
kostprijshuren, o.m. door voortzetting van het liberalisatiebe leid, 
versnelde huurharmonisatie en uitvoering van de wettelijk vastgelegde 
huuraanpassing. Aan degenen voor wie de huur tijdelijk of blijvend te 
hoog is, dienen individuele huursubsidies te worden verleend, 
8. Ten behoeve van stadsvernieuwing, krotopruiming en woningverbete-
ring dienen de wettelijke mogelijkheden van de gemeenten te worden 
verruimd en subsidies opnieuw te worden bezien. Ook is een betere 
coördinatie bij de toepassing van de onderscheiden subsidieregelingen 
vereist. 
Procedures zowel ter verdeling van subsidies als ter vaststelling van 
ruimtelijke plannen dienen te worden vereenvoudigd en bekort zonder 
tekort te doen aan de noodzakelijke inspraak van de bevolking.  
VII.  HET ALGEMEEN-ECONOMISCH BELEID 
Het economisch beleid zal tot leidraad moeten hebben: het dienst-
baar maken van economische ontwikkelingen en structuren aan het 
reële welzijn van alle mensen. 
Om zo'n economisch beleid werkelijk te doen slagen is een effectief 
Europees economisch beleid onmisbaar. De lid-staten van de EEG 
zullen moeten komen tot een verdergaande coördinatie van hun 
beleidsinstrumenten en hun nationaal beleid moeten inpassen in de 
Europese planning op middellange termijn. 
Daarnaast is ook op het nationale vlak de verdere vormgeving van een 
economisch structuurbeleid noodzakelijk. Hierbij moeten 
vooropstaan: - de zorg voor voldoende werkgelegenheid en economische groei 
in de toekomst, ook in kwalitatieve zin; 
de inpassing van onze economische bedrijvigheid in een welzijns-
beleid. 
1. De zorg voor voldoende werkgelegenheid en economische groei in de 
toekomst vereist een sociaal-economische programmering op middel- 
lange termijn, waarbij - met inschakeling van het bedrijfsleven -: 
- systematisch de bestaande of toekomstige zwakke punten in de 
bedrijfstakken worden opgespoord; 
- de kwaliteit van de voortbrenging en van de werkgelegenheids- 
structuur wordt verbeterd; 
- de regionale ontwikkelingskansen worden uitgebuit. 
Elementen van deze programmering dienen te zijn: 
a. het stimuleren van het samenwerken en het eventueel samenvoegen 
van Nederlandse bedrijven waar dit een efficiënte bedrijfsopzet 
kan bevorderen; 
b. een humaan arbeidsmarktbeleid, met inbegrip van maatregelen 
ter verlichting van de omscholings- en overschakelingsproblemen; 
daarbij zal ten aanzien van de buitenlandse werknemers een beleid 
moeten worden gevoerd dat mede is gericht op de bevordering 
van de economische ontwikkeling van hun land van herkomst; 
c. een sectorbeleid, ook voor middenstand en landbouw, waarbij 
rekening wordt gehouden met het eigen karakter van de diverse 
sectoren; 
d. het consequent inzetten van beleidsinstrumenten ter vergroting 
van regionale ontwikkelingskansen, ook in tijden van conjunctureel 
herstel; in dit kader is wenselijk: 
- het differentiëren van de premieregelingen, o.a. naar het type 
bedrijfstak; 
- het stimuleren van economische schaalvergroting in de regio, o.a. 
door overheidssteun voor regionale industrieterreinen; 
e, stimulering van en tijdelijke steun aan die bedrijfstakken van 
voldoende regionale of nationale betekenis, die na structuur-
verbetering weer tot rentabiliteitsherstel kunnen komen; 
f. bescherming van bedrijfstakken tegen buitenlandse concurrentie-
vervalsingen; 
g. de bereidheid tot overheidsdeelneming waar deze kan bijdragen 
101 om wezenlijke knelpunten - b.v. van regionale aard - op te lossen. 
2. De inpassing van de economische bedrijvigheid in het kader van het 
welzijnsbeleid is nodig, omdat niet elke verhoging van produktie en 
consumptie voor ons welzijn bevorderlijk is. Alleen die economische 
groei achten wij wenselijk, waarbij: 
- de verontreiniging van ons leefmilieu binnen verantwoorde 
grenzen wordt gehouden, en 
- de economische macht voldoende gespreid is en verantwoord 
wordt gebruikt met inachtneming van de belangen van werk- 
nemers en consumenten. 
Tegen deze achtergrond zal moeten worden aangestuurd op: 
a. een wettelijke regeling, zo mogelijk op Europees niveau, ten 
aanzien van de totstandkoming van fusies en andere machts-
concentraties, mede op basis van de opgedane ervaringen met de 
SER-fusiecode inclusief een meldingsplicht bij de overheid, die 
het recht dient te hebben kennelijk schadelijke fusies nietig te 
verklaren; 
b. wettelijke maatregelen ter bescherming van de consument tegen 
opdringerige reclame en agressieve verkoopmethoden; zonder de 
waardevolle informatieve functie van de reclame te miskennen, 
staan wij een beleid voor, gericht tegen een verdergaande ver-
commercialisering van onze levensstijl, waartoe: 
- het werk van de consumentenorganisaties dient te worden 
gestimuleerd, en 
- een zekere afremming van een excessieve toeneming van reclame-
uitgaven dient te worden bevorderd; 
C. het tot stand brengen van een betere arbeidsverdeling over de 
wereld als geheel; hiertoe dient een beleid te worden ontwikkeld, 
gericht op heroriëntatie van de Westeuropse industriële bedrijvig-
heid, waarbij de nadelige gevolgen door vroegtijdige programme-
ring dienen te worden beperkt.  
VIII.  DEMOCRATISERING VAN DE ONDERNEMING 
De zorg voor voldoende inspraak van de werknemers in het gehele 
ondernemingsgebeuren dient een blijvend element van het overheids- 
II beleid te zijn. Daarom bepleiten wij: 
1 een verruiming van de bevoegdheden van ondernemingsraden, mede 
door bevordering van experimenten op dit vlak; beslissingen die 
voor de werknemers van vitale betekenis zijn - zoals overplaatsing 
van het bedrijf, invoering van nieuwe produktiemethoden, fusie 
en beëindiging van het bedrijf, massaal ontslag -, mogen niet 
worden genomen dan na raadpleging van de ondernemingsraad; 
2. instelling van een klachtrecht binnen de onderneming voor 
individuele werknemers; beroepsrecht tegen kennelijk onredelijke 
beslissingen van de leiding; 
3. een wettelijke regeling - na advisering door de SER - van mede-
zeggenschapsstructuren ook in de daarvoor in aanmerking 
komende minder grote en besloten ondernemingen; 
4. in de wettelijk verplichte jaarverslagen dient mede te worden 
gerapporteerd over hetgeen ter verwezenlijking van de democrati-
sering is verricht; 
5. ten slotte zal de overheid de scholing en vorming van de gekozen 
leden van ondernemingsraden krachtig dienen te stimuleren; 
6. bevordering van inspraak van werknemers in een komend Europees 
vennootschapsrecht.  
IX. ZELFSTANDIGENBELEID 
Het beleid ten aanzien van de vele kleine zelfstandigen, met name in 
de sectoren landbouw en middenstand, zal in de komende periode 
verder moeten worden uitgebouwd. Velen in deze beide sectoren 
moeten leven van een inkomen dat lager ligt dan het wettelijk 
minimumloon, en kunnen hun ondernemersfunctie nauwelijks meer 
op verantwoorde wijze uitoefenen. Daarom bepleiten wij in aan-
vulling op de maatregelen van algemeen economisch beleid: 
- omscholingsfaciliteiten en verantwoorde beëindígingsuitkeringen 
voor resp. jongere en oudere kleine zelfstandigen; 
- een consequent beleid ter bevordering van een betere econo-
mische structuur van de in stand te houden bedrijven, waarbij 
ook moet worden gelet op de noodzakelijke schaalvergroting; de 
,,ontwikkelingskant" van de bestaande ontwikkelings- en  sane- 
12 ringsfondsen zal meer dan tot nu toe uit de verf moeten komen; 
- een verlichting van de financieringsproblemen voor kleinere 
bedrijven (o.a. door het tot stand brengen van een belastingvrije 
reserve en door verruiming van de mogelijkheid tot aantrekken 
van kapitaal); 
- een aanpassing van het sociale beleid aan hun noden, zoals door de 
uitbouw van de Wet op de Arbeidsongeschiktheid tot een 
volksverzekering; 
- een ruimtelijk-ordeningsbeleid dat mede is gericht op voldoende 
ontwikkelingskansen voor middenstand en landbouw; 
- een geihtegreerd Europees landbouwbeleid dat gericht is op de 
noodzakelijke structuurverbetering van de landbouw en daartoe - 
in nauwe onderlinge samenhang - omvat: 
een modern en onderling gecoördineerd structuurbeleid, 
een krachtig mededingingsbeleid, 
een verantwoord prijsbeleid. - 
X. SOCIALE ZEKERHEID EN DIENSTVERLENING 
1. Op het terrein van de sociale zekerheid hebben voorrang: 
- de uitbreiding van de Wet op de Arbeidsongeschiktheid tot een 
volksverzekering, met een bodemvoorziening voor de zelfstan- 
digen; - 
in dit kader moet tevens het probleem van de oudere ongehuwde 
vrouwen en de ,,oud-invaliden" een betere oplossing krijgen; 
- een eerste aanzet voor een meer definitieve oplossing van het 
pensioenvraagstuk op basis van een pensioenwet; de AOW- en - 
AWW-uitkeringen dienen geleidelijk tot het peil van het netto-
minimumloon te worden opgetrokken; het uiteindelijke doel is: 
een welvaartsvast pensioen van 70 pct. van het laatst genoten 
inkomen voor iedereen; 
- het verstrekkingenpakket van de Algemene Wet Bijzondere 
Ziektekosten dient te worden uitgebreid. 
2. Ter beperking van de aanmerkelijke stijging van de totale en 
gemiddelde premiedruk staan wij voor: 
een verdergaande afstemming van premiegrenzen en premie- 
13 3. 
rI hoogte op de solidariteitsgedachte; 
- gerichte sociale maatregelen uit de algemene middelen indien tot 
een verhoging van het laagste tarief van de omzetbelasting wordt 
besloten; 
- verschuivingen met name binnen de premielast ten behoeve van 
nieuwe sociale voorzieningen (o .a. bevriezing en/of beëindiging 
van de kinderbijslag voor het eerste kind, mits de daarbij 
behorende compensaties voor de minst draagkrachtigen worden 
geboden); 
- een verdergaande controle op het misbruik van sociale verzeke-
ringen; 
- doorlichting van de oorzaken van het toenemende 
arbeidsverzuim. 
Een wettelijk jongerenstatuut voor de 14- tot 18-jarigen in het 
bedrijfsleven dient tot stand te worden gebracht. 
De maatschappelijke dienstverlening ten behoeve van de buitenlandse 
werknemers zal moeten worden uitgebreid. Dit geldt ook voor het 
werk ten bate van lichamelijk en geestelijk gehandicapten, alsmede 
van onvolledige gezinnen.  
XI.  INKOMENS- EN VERMOGENSVERHOUDINGEN 
De inkomens- en vermogensverhoudingen in ons land zijn ook thans 
nog vatbaar voor ernstige kritiek. Het gehele overheidsbeleid zal in 
de komende kabinetsperiode dan ook mede gericht moeten zijn op 
het verkrijgen van meer rechtvaardige inkomens- en vermogens-
verhoudingen. Met name geldt dit voor het beleid ten aanzien van: 
- het onderwijs, 
- de arbeidsmarkt, 
- de sociale zekerheid, 
- de belastingen en uitgaven, 
- onze economische groei. 
Meer in het bijzonder staan wij voor: 
Het opstuwen van de inkomens- en vermogensverwerving door de 
lagere-inkomensgroepen van werknemers en zelfstandigen. In het 
algemeen zijn daarvoor nodig: een verdere democratisering van onderwijs en vorming; 
- een bezitsvormingsbeleid waarbij vermogensaanwasdeling krachtig 
wordt gestimuleerd en winstdelingsregelingen, spaarloon en 
eigen-woningbezit worden bevorderd. Mocht blijken, dat dit 
beleid onvoldoende vruchten zou afwerpen, dan dienen wettelijke 
regelingen met een meer verplichtend karakter te worden 
overwogen. 
Afzonderlijke maatregelen zullen daarnaast nodig zijn voor de grote 
groep van kleine zelfstandigen in landbouw en middenstand. 
De vormgeving van een daadwerkelijk inkomensbeleid. Tot de 
instrumenten daarvan behoren: 
a. een prijsbeleid dat rekening houdt met verschillen in 
produktiviteitsontwikkeling en misbruik van economische 
machtsposities tegengaat; 
b, een loonbeleid gericht op een sociaal verantwoord minimumloon, 
het tegengaan van excessieve inflatiebevorderende loonstijgingen 
en het stimuleren van bepaalde vormen van niet-procentuele 
loonsverhogingen; 
c. een sociaal-verzekeringsbeleid waarbij in premiehoogte en premie-
grenzen de solidariteitsgedachte meer reliëf gegeven wordt; 
d. een belastingbeleid gericht tegen ongerechtvaardigde verrijking 
en ten bate van een betere vermogensspreiding. 
In dit verband bepleiten wij: verhoging van de successierechten in de 
zijlinie, met optrekking van de belastingvrije voet in de rechte linie; 
gehele of gedeeltelijke vervanging van de vermogensbelasting door 
een belasting van ten minste 20 pct. op gerealiseerde vermogens-
winsten, met de daarbij behorende aanpassing van de inkomsten-
belasting. 
XII. BESTUURLIJKE VERNIEUWING EN 
DEMOCRATISERING 
De schaalvergroting in onze dynamische samenleving vereist, dat de 
bestaande bestuursvormen, zo nodig ingrijpend, worden herzien 
en afgestemd op nieuwe ruimtelijke, sociale en economische ont-
wikkelingen, in het belang van alle betrokken burgers. Derhalve 
bepleiten wij: 
15 a. de totstandkoming van bestuurlijke en financieel autonome 
stads- en streekgewesten of agglomeratie-organen op basis van een 
wet op de gewesten, zo nodig ook over de provinciegrenzen heen; 
b. het opnieuw bezien van de taken en de omvang van alle provincies. 
2. De burgers dienen sterker dan voorheen te worden betrokken bij het 
bestuur op alle niveaus. Geen herindelingsplannen van gemeenten of 
provincies, geen gewestvorming mag tot stand komen zonder tijdige 
inspraak vooraf van de bevolking. Denieuwe organen behoren 
rechtstreeks te worden gekozen. Benoeming van de Commissaris der 
Koningin door de Kroon na overleg met Provinciale Staten. 
Benoeming van de burgemeester door de Kroon na overleg met de 
gemeenteraad en met Gedeputeerde Staten. 
Voor de burger moet een beroepsmogelijkheid worden geschapen 
tegen beschikkingen van lagere overheden. 
3. Het is gewenst de leeftijdsgrens voor het actief kiesrecht en de meer-
derjarigheid tot 18 jaar te verlagen. De leeftijd voor het passief kies-
recht dient te worden verlaagd tot 21 jaar. 
4. Bij een zo belangrijke zaak als een kabinetsformatie dient de grootst 
mogelijke openheid te worden betracht. Bij een politiek conflict 
waarbij voortzetting van een bepaalde regeringscombinatie niet meer 
mogelijk is, moeten nieuwe verkiezingen worden uitgeschreven. 
5. Ter verkorting en vereenvoudiging van het proces van politieke 
beleidsvorming dient in de Eerste Kamer de behandeling van begro-
tingshoofdstukken en van wetsontwerpen slechts op aanvraag van 
een bepaald aantal leden plaats te vinden. 
6. Een verdere verbetering van de personele en materiële toerusting van 
parlement en fracties dient tot stand te worden gebracht. 
7. Overheidsdocumenten behoren in beginsel openbaar te zijn. Een 
wettelijke regeling moet daarin voorzien. 
8. Bij kiesrechtherziening dient het principe van de evenredige ver-
tegenwoordiging te worden gehandhaafd. 
XIII. BUITENLANDS BELEID EN ONTWIKKELINGSHULP 
Het buitenlands beleid moet gericht zijn op het tot stand brengen van 
een rechtvaardig en veilig politiek wereldbestel. Het moet uitgaan van 
16 de fundamentele gelijkwaardigheid van alle mensen ongeacht geloof, 
ras, maatschappelijke positie en overtuiging. Alle mensen en 
volkeren in de wereld worden steeds meer op elkaar aangewezen en 
van elkaar afhankelijk. Daarom moeten wij, waar mogelijk, in 
gemeenschapsverband met anderen werkzaam zijn. 
Verenigde Naties 
De Verenigde Naties vormen de belichaming van het streven om tot 
een werkelijk vreedzame en welvarende volkerengemeenschap te 
komen. Ook Nederland dient zich voortdurend in te spannen om de 
volkerenorganisatie te verbeteren en te versterken. Daartoe is wel-
overwogen, strategisch opgezette actie nodig, bij voorkeur in samen-
werking met andere op dit punt gelijkgezinde landen, ongeacht de 
groep waartoe zij worden gerekend. 
In de komende jaren dient deze actie in het bijzonder gericht te zijn 
op: 
a. drastische verbetering van de werkwijze van de Algemene 
Vergadering en van de commissies; 
b. bijeenkomsten van de Grote Vijf, inclusief de Chinese Volks-
republiek, onder auspiciën van de Verenigde Naties; 
C. versterking van de mogelijkheden tot beslechting van geschillen 
door aanvaarding door zoveel mogelijk landen van de verplichte 
rechtsmacht van het Internationale Hof en beschikbaarstelling van 
troepeneenheden voor VN-acties; 
d. instelling van nieuwe gezagsorganen op het gebied van de rechten 
van de mens, het leefmilieu, de exploitatie van de zeebodem en 
het ruimte-onderzoek; 
e. doeltreffende tegemoetkoming aan de wens naar universaliteit 
van de Verenigde Naties, o.a.door opneming van de Chinese 
Volksrepubliek, de Bondsrepubliek Duitsland, de Duitse 
Democratische Republiek en levensvatbare nieuwe onafhankelijke 
staten, en onderzoek naar de mogelijkheid van geassocieerd 
lidmaatschap. 
2. Europa 
De Europese Gemeenschap moet worden uitgebreid en niet alleen 
sociaal-economisch, maar ook politiek sterker en meer democratisch 
17 worden gemaakt. Gezien de verantwoordelijkheid en dus dienstbaar-
heid van Europa in wereldverband behoort meer openheid van de 
Gemeenschap te worden nagestreefd. 
Vereist is onder meer het tot stand komen van een 
gemeenschappelijke Europese sociaal-economische, handelspolitieke, 
monetaire, regionale en buitenlandse politiek met versterking van de 
positie van de Europese Commissie en het - rechtstreeks te verkiezen - 
Europese Parlement. 
Ontwikkelingssamenwerking 
Nederland moet krachtig bijdragen tot een internationale ontwikke-
lingsstrategie waardoor de arme landen binnen afzienbare tijd op 
eigen benen kunnen staan. Dit dient te geschieden door handels-
politieke maatregelen, aanpassing van de eigen sociaal-economische 
structuur van de rijke landen en door een verdere verhoging van de 
financiële en technische ontwikkelingshulp van Nederland, met 
toenemende inschakeling van particuliere activiteiten zoals die van 
missie en zending. 
Er dient te worden gestreefd naar een verdubbeling van het totaal 
beschikbare bedrag aan publieke middelen in de volgende kabinets-
periode, zodat in 1975 een totaal niveau van ongeveer 1750 miljoen 
gulden wordt bereikt. 
Veiligheidsbeleid en Oost-West-verhouding 
Het machtsevenwicht is grotendeels gefundeerd op de aanwezigheid 
van nucleaire wapens. Het is echter niet aanvaardbaar wanneer onze 
verdediging haar zwaartepunt vindt in het mogelijk gebruik van deze 
nucleaire wapens. Daarom dient te worden gewaakt tegen een voort-
gaande verlaging van de zogenaamde atoomdrempel. Tevens zal 
krachtig moeten worden gestreefd naar wederzijdse afschaffing van 
de nucleaire bewapening. 
Zolang geen mondiaal veiligheidssysteem is geschapen, moeten wij 
een passend aandeel leveren voor een krachtige en hechte NAVO. 
De NAVO moet meer en meer uitgroeien tot een instrument van 
crisisbeheersing en moet mede een bijdrage leveren voor betere Oost-
West-verhoudingen door haar rol bij de totstandkoming van een goed 
voorbereide Europese veiligheidsconferentie, alsmede in het streven 
M. om tot een wederzijdse beperking en afschaffing van de nucleaire 
bewapening te komen. 
Een afzonderlijke Westeuropese kernmacht naast die van de Verenigde 
Staten dient te worden afgewezen, terwijl ernaar moet worden 
gestreefd de nationale Engelse en Franse kernmachten minstens te 
coördineren binnen de NAVO-strategie. 
Nederland zal ook zelfstandig en in Europees verband initiatieven 
moeten ontwikkelen ter verbetering van de Oost-West-verhouding. 
De betrekkingen tussen Oost en West dienen niet alleen op politiek 
gebied maar ook op economisch, cultureel, wetenschappelijk en 
sportief gebied te worden verstevigd. 
5. Defensie 
a. Het primaire doel van de defensie-inspanning is het voorkomen 
van oorlog en het beheersen van crises. Dit doel kan alleen worden 
nagestreefd binnen de kaders van Verenigde Naties en NAVO. 
De Nederlandse bijdrage aan de gemeenschappelijke verdediging 
in het verband van de NAVO dient te passen in de strategie van 
het aangepaste antwoord en moet derhalve met name voldoen aan 
hoge eisen van moreel, paraatheid, mobiliteit, uitrusting en 
geoefendheid. 
b. De defensie-inspanning dient mede dienstbaar te worden gemaakt 
aan de vervulling van vredestaken in het kader van de Verenigde 
Naties en aan de bestrijding van rampen in en buiten Nederland. 
C. Vooropstellend dat Nederland behoort te voldoen aan vrijwillig 
aanvaarde verplichtingen in bondgenootschappelijk verband, is 
het - mede gezien de internationaal-politieke, strategische en 
technische ontwikkelingen - noodzakelijk, dat de taakstelling van 
de Nederlandse defensie in bondgenootschappelijk verband en de 
voor de vervulling daarvan vereiste middelen en methoden aan een 
hernieuwd kritisch onderzoek worden onderworpen. 
Indien moet worden geconcludeerd, dat wijziging in taken en/of 
middelen noodzakelijk is, dan dient met kracht te worden ge-
streefd naar overeenstemming terzake in bondgenootschappelijk 
verband. 
Tevens dient een onafhankelijk onderzoek plaats te vinden naar 
de meest doelmatige structuur van de departementale organisatie in ruime zin (horizontaal/verticaal). 
Dit onderzoek dient bij voorkeur te geschieden door een gemengd 
civiel-militaire commissie. Het dient bouwstenen aan te dragen 
voor een nieuwe, zo spoedig mogelijk te publiceren defensienota. 
d. Verdere verbetering van leef- en werkklimaat in de krijgsmacht is 
noodzakelijk. 
Mede door een zo groot mogelijke openheid bij de verschaffing 
van informatie dient te worden gestreefd naar een verder verbe-
terde presentatie van het beleid, die het Nederlandse volk en met 
name de dienstplichtigen overtuigt van de noodzaak van een 
defensie-inspanning die gericht is op het voorkomen van oorlog. 
e. Ten einde een continu en doeltreffend beleid te waarborgen dient 
bij de kabinetsformatie te worden gestreefd naar een duidelijke 
financieringsafspraak, zodat een eenmaal overeengekomen defen-
sieinspanning inderdaad in stand kan worden gehouden. Daartoe 
kan worden gedacht aan een koppeling van de defensieuitgaven 
aan een voor de gehele periode geldend gemiddeld percentage 
van het nationaal inkomen. 
6. Koninkrijk 
Indien Suriname en de Nederlandse Antillen vanuit het streven naar 
volkenrechtelijke onafhankelijkheid en economische 
zelfstandigheid een wijziging of beëindiging van het Statuut wensen, 
dient Nederland daaraan op constructieve wijze medewerking te 
verlenen. 
Nederland dient ook zelfstandig initiatieven tot overleg daarover te 
ontwikkelen. 
De Nederlandse bereidheid om bij te dragen aan de economische en 
maatschappelijke ontwikkeling van deze landen dient onverkort 
gehandhaafd te blijven. 
XIV. FINANCIEEL BELEID 
In dit program zijn diverse wensen opgesomd die veel geld kosten. 
Zij vergen dan ook een sterkere groei van de overheidsbestedingen dan 
van de particuliere bestedingen. 
20 Om die verhoudingsgewijs sterkere groei te bereiken is echter meer 
nodig dan een aantal belastingmaatregelen. Daarvoor is ook nood-
zakelijk, dat die belastingmaatregelen metterdaad in de samenleving 
worden aanvaard, d.w.z. dat zij geen aanleiding geven tot extra loon-
en prijsverhogingen. In dat geval zou immers op de hogere belasting-
druk en de verdere groei van de overheidsbestedingen de prijs komen 
te staan van een scherpe loon- en prijsspiraal. 
Daarom is voor het ,,trekken" van de genoemde programmapunten 
onontbeerlijk, dat door de overheid tijdig tevoren overeenstemming 
wordt bereikt met het georganiseerde bedrijfsleven over de beper-
kingen die men bij de groei van de voor consumptie beschikbare 
inkomens in de samenleving wil aanvaarden. Zonder een zekere rem 
op de groei van deze inkomens zal van een duidelijke uitbreiding van 
tal van openbare voorzieningen namelijk geen sprake kunnen zijn. 
Meer in concreto staan wij het volgende financiële beleid voor: 
1. Het begrotingsbeleid zal steeds mede dienstbaar moeten zijn aan een 
matiging van inflatoire spanningen. Inflatie - een aanhoudende druk 
op ons prijspeil - is immers een van de meest onbillijke vormen van 
inkomensherverdeling die er bestaat. Zij berooft de kleine zelfstan-
digen en ,,vergeten groepen" van hun levensmogelijkheden en leidt 
tot onvoorziene dalingen in het reëel besteedbaar loon van werk-
nemers. 
2. Het toepassen van een stringente voortgangscontrole op de doel-
matigheid van de overheidsuitgaven, met inschakeling van de Algemene 
Rekenkamer. 
Ruimte voor de financiering van nieuwe taken dient mede te worden 
gevonden door scherpe en systematische afweging van nieuwe 
tegenover minder urgent wordende bestaande taken. 
3. Voor zover de lasten van overheidsvoorzieningen verder in rekening 
worden gebracht aan hen die daarvan individueel profijt hebben, 
dient daarbij met de positie van de sociaal-zwakkeren rekening te 
worden gehouden. 
4. De drie samenwerkende partijen achten het voor de uitvoering van 
dit program aanvaardbaar, dat de belastingdruk toeneemt met een 
half procent per jaar. Voor deze gewenste verdere verhoging van de 
belastingdruk komen achtereenvolgens in aanmerking: 
a. het niet teruggeven van de zogenaamde reële progressie van de 
21 loon- en inkomstenbelasting (die echter gedeeltelijk moet worden 
benut voor een verdere optrekking van de belastingvrije voet); 
b. de middelen aangewezen in de paragraaf Inkomens- en vermogens-
verhoudingen, punt 2d (successierechten, belasting op vermogens-
winsten); 
C. een verhoging van de omzetbelasting, mede afgestemd op de in de 
EEG gewenste ontwikkeling (zo nodig gepaard met gerichte 
sociale compensaties voor de minst draagkrachtigen); 
d. een gematigde verhoging van de vennootschapsbelasting. 
5. Ten aanzien van de inflatoire meeropbrengsten van de loon- en 
inkomstenbelasting zal in de komende kabinetsperiode een regeling 
van kracht dienen te worden waarbij ervan wordt uitgegaan, dat deze 
meeropbrengsten regelmatig zullen worden gecorrigeerd. Bij die 
regeling dient echter: 
a, een zekere speelruimte te bestaan ten aanzien van de tijdstippen 
van deze correctie; 
b. de mogelijkheid te worden opengehouden voor een met het oog 
op andere wezenlijke beleidsdoelstellingen niet of niet geheel 
realiseren van deze correctie; bij het nemen van de beslissing 
speelt een belangrijke rol, of met het georganiseerde 
bedrijfsleven overeenstemming kan worden bereikt over een - voor 
de groei van de openbare voorzieningen gewenste - verdergaande 
matiging in de ontwikkeling van de beschikbare inkomens. 
6. De belastingformulieren dienen verder te worden vereenvoudigd. 
Ook zal de structuur van onze belastingheffing doorzichtiger moeten 
worden gemaakt. 
XV. FINANCIELE VERANTWOORDING 
Het urgentieprogram gaat uit van een aanvaardbare stijging van de 
belastingdruk van een half procent per jaar. Door het niet uitkeren 
van de zgn. reële progressie van de loon- en inkomstenbelasting stijgt 
de belastingdruk reeds met circa 1/4 pct. In dit programma is dus 
1/4 pct. drukverzwaring door toedoen van aanvullende belasting-
maatregelen voorondersteld. 
Deze verdere stijging van de belastingdruk houdt in, dat er naar 
22 verhouding minder ruimte aanwezig zal zijn voor de verdere toeneming 
van de reëel besteedbare particuliere inkomens - zowel van loon-
trekkenden als van niet-loontrekkenden. Ruwweg kan worden gesteld, 
dat het urgentieprogram eerst dan op een gezonde manier - d.w.z. 
zonder de inflatie te versterken - door onze volkshuishouding zal 
kunnen worden verwerkt, wanneer de stijging van de reële beschik-
bare particuliere inkomens per hoofd van de bevolking beperkt 
blijft tot maximaal 2 pct, per jaar. 
In dit geval komt jaarlijks circa t 700 miljoen vrij voor het 
verrichten van extra overheidsuitgaven, wat overeenkomt met een 
totaalbedrag van plusm. t 2.800 miljoen in 1975 *) Daarvan vergen 
ontwikkelingshulp en onderwijs (verkleining van klassen en 
werkende jongeren( de grootste bedragen: beide meer dan f 600 
miljoen. Woningbouw, gerichte sociale maatregelen en bijstelling 
defensie-uitgaven zullen elk extra bedragen vergen die variëren 
tussen de 250 en 400 miljoen gulden. Voor het beleid ten aanzien 
van de regio en van de kleide zelfstandigen zullen extra bedragen 
nodig zijn die variëren tussen de 150 en 300 miljoen gulden. 
Bij dit programma is voorts verondersteld, dat extra uitgaven voor 
milieubeheer goeddeels zullen kunhen worden bekostigd uit de 
daarop gerichte speciale heffingen. Voorts zullen voor de financiering 
van de Wet op de Arbeidsongeschiktheid en de verdere optrekking 
van de AOW- en AWW-uitkeringen verschuivingen binnen het stelsel 
van sociale zekerheid nodig zijn (waaronder bevriezing dan wel 
beëindiging van de kinderbijslag voor het eerste kind met de daarbij 
behorende compensaties voor de minst draagkrachtigen(, alsmede een 
zekere verdere premieverhoging. 
*( Hierbij is aangenomen, dat het financieringstekort van het Rijk 
jaarlijks met tenminste t 100 miljoen zal moeten verminderen. 
Voorts is verondersteld, dat de zgn. autonome groei van de 
overheidsuitgaven kan worden bestreden uit de met het 
nationale inkomen proportionele toeneming van de overheids-
inkomsten. Zou deze autonome groei hoger uitvallen, dan zal de 
financiering daarvan - indien deze niet kan geschieden door 
middel van een beperking van bestaande overheidstaken - even-
eens uit de genoemde hogere belastingdruk moeten geschieden. 
23 INHOUDSOPGAVE blz. 
Uitgangspunt en perspectief 1  
II  Lichamelijke en geestelijke volksgezondheid - milieubeheer 2  
III  Onderwijs en wetenschappen 5  
IV  Sport, recreatie, cultuur, jeugd- en jongerenwerk 6 
V Bejaarden 7  
VI  Ruimtelijke ordening, verkeer, vervoer en volkshuisvesting 8  
VII  Algemeen-economisch beleid 9  
VIII  Democratisering van de onderneming 11  
IX  Zelfstandigenbeleid 12 
X Sociale zekerheid en dienstverlening 13 
Xl Inkomens- en vermogensverhoudingen 14 
XII Bestuurlijke vernieuwing en democratisering 15 
XIII Buitenlands beleid en ontwikkelingshulp 16 
XIV Financieel beleid 20 
XV Financiële verantwoording 22 
Dit program is vastgesteld op 12 december 1970. 
24 