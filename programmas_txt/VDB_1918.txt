VRIJZINXIG-1)DMOCRATISCHL BOND. 155  
gesteld, beijvere zich de gemeente, nog niet in cultuur gebrachte gronden te ont-
ginnen of die ontginning door vereenigingen te steunen en aan arbeiders kleine 
grondstukken uit te geven onder billijke voorwaarden. 
Aldus vastgesteld ter algemeene vergadering van 24 Januari 1903. 
Verkiezingsmanifest 1918 
De beteekenis van de verkiezingen is tweeledig. De vraagstukken, die aan de 
orde zijn, betreffen de noodvoorzieningen voor de oorlogscrisis met den overgang 
naar normale omstandigheden en de blijvende richting, aan het staatsbeleid te 
geven. Het laatste vraagstuk is het gewichtigste; het eerste neemt de geesten 
thans het meest in beslag. 
Omdat bestuur en wetgeving tijdens de oorlogscrisis tot taak hebben, nood-
voorzieningen te geven, is de consequente toepassing van staatkundige beginselen 
hier uitgesloten. Deze beginselen zijn berekend op de duurzame ontwikkeling 
van bet maatschappelijk leven, niet op een abnormalen tijd van afzondering en 
afhankelijkheid van verrassende en buitengewone gebeurtenissen. Toch zijn in 
het staatsbeleid ook thans de vrijzinnig-democratische beginselen zooveel moge-
lijk te handhaven. Daarom laten in hoofdzaak vier eischen zich gelden. 
I. Het is in bet begin van de oorlogscrisis, toen de lange duur niet werd voor-
zien, noodig geweest aan de Regeering een ruimere bewegingsvrijheid te geven dan 
met ons parlementaire stclsei in normalen tijd vereenigbaar is; niet alleen in de 
leiding van cie betrekkingen met het buitenland, doch Ook in het binneniandsch 
bestuur. De bestendiging van deze buitengewone macht, zelfs voor nog één parle-
mentaire periode, zou de regelmatige ontwikkeling van den democratisch-parle-
mentairen regeeringsvorm dreigen te verstoren. De Vrijzinnig-democraten alleen 
hebben dit gevaar van den aanvang beseft en bestreden. De Staten-Generaal 
dienen den invloed op den gang van zaken volledig te hernemen.  
II. Het doel van het staatsbeleid gedurende de oorlogscrisis moet zijn, dat 
ons volk uit de crisis zoo krachtig mogelijk te voorschijn trede om door de hoogste 
inspanning ten spoedigste wederom tot welvaart te geraken. De instandhouding 
van het nationaal vermogen vereischt hiertoe de noodige zorg, doch van grooter 
belang nog is, dat de levende volkskracht niet words ondermijnd.  Daarom moet 
in de eerste plaats de ondervoeding met hare vreeselijke gevolgen worden tegen-
gegaan, zoo noodig ten koste van een deel van het nationaal vermogen.  
III. Onze afsluiting van de buitenwereld en de beperking van de beschikbare 
levensbehoeften maakt steeds verder ingrijpen in het maatschappelijk verkeer 
onvermijdelijk. Hier moet men niet voor ingrijpende maatregelen terugdeinzen, 
indien deze noodzakelijk zijn om de productie en de voorraden te vergrooten, 
en de voor allen gelijke aanspraak daarop te verzekeren. De vrijheid van beweging 
van alle maatschappelijke krachten worde echter zooveel mogelijk geëerbiedigd. 
Is de oorlogscrisis voorbij, dan zal blijken, dat menige maatregel, genomen tot 
versterking van de productieve krachten, tot bezuiniging in het verbruik, tot 
doelmatiger Organisatie van het maatschappelijk verkeer, van blijvende be-
teekenis zal zijn geworden. Een herstel van de welvaart zal echter in het algemeen 
slechts zijn te verwachten van een Vrije ontwikkeling der voortbrengende facto-
ren, zoo binnen de landsgrenzen als in het verkeer met het buitenland.  
IV. De overheidsmaatregelen, op allerlei gebied tijdens de crisis genomen, 
hebben de rechtszekerheid in gevaar gebracht, ja, bedenkelijk verkort. Over 
het zelfstandig economisch bestaan van duizenden burgers wordt beschikt, 
zonder dat de veiligheid is verzekerd, die alleen geven kan het recht van, beroep 
op een onafhankelijke rechtspraak. Beweerde krenking van rechten en rechtmatige 
belangen behoort aan een administratieven rechter ter beslissing te kunnen 
worden voorgelegd. 156 VRIJZINNIG-DEMOCRATISCHE BOND. 
In de tweede en voorname plaats heeft de stembusstrijd een ander doel: er zal 
worden beslist, welke richting ons staatsbeleid in de naaste toekomst zal nemen. 
Deze beslissing is van groot gewicht. 
Voor het eerst worden de kiezers opgeroepen onder de werking van het alge-
meen kiesrecht voor mannen, waarvoor wij zooveel jaren hebben gstreden. 
Het zal moeten blijken, of hierdoor de versterking van de democratische drijf-
kracht in het staatsbeleid zal worden verkregen, welke wij daarvan meenden te 
mogen verwachten; of straks ook door middel van de verkiezingen voor de 
Provinciale Staten een vernieuwing zal zijn te brengen in den geest der Eerste 
Kamer, waarvoor de hoogste aanslag in 's Rijks directe belastingen als grondslag 
is vervallen; of in het beleid der gemeentebesturen de werking van het algemeen 
kiesrecht zal zijn te herkennen. 
Er zijn er, die de meening propageeren, als zou in de tegenwoordige omstan-
digheden bet democratisch beginsel Of reeds over de geheele lijn hebben gezege-
vierd, 6f kunnen worden gesteld op non-activiteit. Het Nederlandsche volk zou, 
ondanks het verschil in staatkundige overtuiging, in eendracht kunnen werken 
aan de verhooging van 's  Lands  welvaart. 
Men late door deze schoonschijnende verklaringen zich niet misleiden. Allen 
wenschen, één van zin, de welvaart van Nederland, ook de economische welvaart, 
met alle krachten te bevorderen. Het verschil in staatkundige overtuiging be-
staat niet hierin, dat de een wel, de ander niet 's  Lands  welvaart beoo 5t; het loopt over de vraag, met welke middelen, in welke richting deze arbeid moet 
worden ondernomen. De opsomming van verlangens, welker bevrediging in 
geheel uiteenloopende richting kan worden gezocht, kweekt slechts een schijn 
van saamhoorigheid. Het verschil in staatkundige overtuiging is te diep in de 
geesten geworteld, dan dat dit door frazen en klinkende programma's zou zijn 
ter zijde te stellen. Het staatsbestuur is nu eenmaal een zaak van staatkunde en 
de staatkunde wordt nu eenmaal beheerscht door staatkundige beginselen, 
waarnaar de kiezers, verschillend van geestelijken aanleg, zich groepeeren in 
staatkundige partijen. Elke poging om voor het staatkundig beginsel iets anders in 
de plaats te schuiven, hetzij algemeene welvaartszorg, hetzij het belang van be-
paalde maatschappelijke groepen, zal ijdel blijken. Het resultaat kan geen ander 
zijn dan verwarring. 
Wel stellen de tijden die wij doorleven, voor de toepassing der staatkundige 
beginselen bijzondere eischen. Al naar den eisch van den nood der tijden spreekt 
van het beginsel de eene gedachte sterker dan de andere. 
De zin voor vrijheid van gedachtenuiting, vrijheid van beweging en van ont-
wikkeling is in de staatkunde der vrijzinnig-democraten met den eisch der demo-
cratie gelijkwaardig. De vrijheidsgedachte heeft in ons beginsel een zelfstandige 
beteekenis, al blijft zij in ons denken onafscheidelijk verbonden aan de democratie, 
aan het streven om al wat het volksleven in zich bergt aan geestesaanleg en kracht 
te doen uitgroeien, en zich te laten gelden in de leiding van 's  Lands  zaken. Het 
doel van staatsbestuur en wetgeving behoort onveranderlijk te zijn, om voor  alien,  
individuen, groepen en organisaties, de voorwaarden tot vrije ontwikkeling gelijk te 
maken. De staatsbemoeiing, met dit doel gevraagd, kan slechts als verwerpelijk 
staatssocialisme worden afgeweerd door hen, die in de ongelijkheid der ontwik-
kelingsvoorwaarden niet met ons de groote fout zien van- het maatschappelijk 
leven. 
Wel verre dat dit beginsel door de hevige beweging van dezen tijd zou zijn 
verouderd gebleken, is het meer dan ooit noodzakelijk, de zuivere toepassing met 
alle kracht te bevorderen. 
Vraagt men, tegen welke gevaren wij in den staatkundigen strijd ons het 
allereerst hebben te wapenen, dan verklaren wij, dat de nood des tijds ons waar-
schuwt, onze krachten niet te verspillen in een politieken strijd als in ons volk 
veel te lang is aangeblazen en volgehouden, een strijd van Links tegen Rechts. 
Zij, die tot volharding aanmanen in dezen strijd onder de leuze:  „ziet naar het-
geen vereenigt, niet naar hetgeen verdeelt", brengen ons op een dwaalweg. VRLJZINNIG-DEIIOCRATISCIIE BOND. 157 
De strijd tuescheri Links en Rechts heeft tot dusver den arbeid aan de nood-
zakelijkste wetgeving met lamheid geslagen, door een samenwerking van wie niet 
door de overheerschende strooming in het volksleven werden bijeengebracht en 
door de gestadige wisseling van meerderheden, die elkanders werk hebben af-
gebroken. Voortgaan op dezen weg in dezen tijd zou leiden tot een stilstand en 
verwarring, die ons noodlottig zouden worden. 
Thans is onder de geestesstroomingen van het volksleven de begeerte naar een 
democratisch staatsbeleid de sterkste. Zij die verklaren, niet te begrijpen, wat men 
hiermede zeggen wil, of die ons mededeelen, dat de oorlog iedereen heeft gemaakt 
tot democraat, zij zijn van ander hout gesneden dan de onzen. Zij missen het 
democratisch bewustzijn. Zij zijn onze tegenstanders. 
Zouden wij voor goed hebben afgerekend met het conservatisme en de reactie? 
Zou het gemeenschapsgevoel  alien  beheersehen? Wij zullen straks, wanneer de 
geschokte financiën zullen worden geregeld, wanneer onze positie ter zake van 
de weermacht moet worden bepaald, wanneer over de voorkeur in de bestemming 
van 's  lands  gelden zal zijn te beslissen, wel anders bemerken. De zaak der demo-
cratie is zeker thans nog niet gewonnen, hoe vredelievend de economische gezangen 
mogen klinken. Veeleer is het streven waar te nemen, om aan de bezitters van 
het voortbrengend vermogen, omdat het nationaal vermogen is, steun te bieden 
van den Staat, ten einde daardoor het staatsbestuur van hen afhankelijk te 
maken. Het is wat wij op koloniaal gebied reeds lang hebben ervaren. 
De nieuw gekozen Staten-Generaal zullen nauwelijks bijeen zijn, of de staat-
kundige beginselen breken door de neutrale programma's heen. Waar wij met 
beslistheid opkomen voor de democratie, zullen wij, ook onzerzijds lettende op 
hetgeen vereënigt, niet op hetgeen verdeelt, moeten bevorderen, dat straks de demo-
craten elkander steunen. 
Er is geen staatkundige partij, welke in de Tweede Kamer alleen een meerder-
heid zal kunnen veroveren. De Regeering zal altijd moeten steunen op een com-
binatie van minderheden. De combinatie van Links tegen Rechts is om de ge -noemde redenen te verwerpen. Zij belooft voor de democratie geenerlei vrucht. 
Daarom zullen de democraten van verschillende afstamming elkander moeten 
zoeken. Dan is niet uitgesloten, dat ook bij een deel der rechterzijde voor de 
verwezenlijking van een actueel program van democratische wensehen steun zal 
zijn te vinden. Zonder dezen steun zal wel geen meerderheid zijn te vormen en 
een Regeering zonder vaste meerderheid is niet levensvatbaar. 
In elk geval is voor de handhaving van den zuiver parlementairen regeerings-
vorm, een eisch van het democratisch staatsbeleid, noodzakelijk, dat de parle-
mentaire partijen zonder onderscheid hare medewerking verleenen tot de vorming 
van een parlementair Kabinet uit gecombineerde minderheden, die bepaalde 
staatkundige begeerten gemeen hebben, welker verwezenlijking aan dat Kabinet 
kan worden toevertrouwd. Elke partij zal door dezen eisch zich zekere beperking 
zien opgelegd. Doch zij zal dit offer moeten brengen, omdat het parlementaire 
Kabinet het eenige middel is, waardoor de volksinvloed op het regeeringsbeleid 
kan worden verzekerd. 
De vraag, welke onze verlangens zijn, die in de eerstvolgende parlementaire 
periode zullen moeten worden bevredigd, is bij zooveel onzekere elementen in de 
staatkundige positie van Nederland tevoren niet volledig te beantwoorden. Na 
de verkiezingen van 19:13  zijn tallooze vraagstukken gerezen, die destijds door 
niemand werden verwacht. Ditmaal weten wij, dat nieuwe verwikkelingen in het 
maatschappelijk leven dringend regeling zullen eischen. Welke onderwerpen 
wetgevende voorziening zullen vragen, valt nog slechts te gissen. Ons staatkundig 
beginsel zal ons hierbij leiding geven. 
Voorzoover de lijn der normale staatkundige ontwikkeling zal zijn te volgen, 
moet het werk der grondwetsherziening worden voltooid. Naast het algemeen 
kiesrecht van mannen zal de wet onmiddellijk moeten geven het algemeen kies-
recht van de vrouw. De beteekenis van de vrouw in bet maatschappelijk leven is 
de laatste jaren in zoo helder licht gekomen, dat hare rechteloosheid op elk gebied 
volstrekt onhoudbaar is geworden. Op den grondslag, voor het volksonderwijs 158 VRIJZINNIG-DEMOCRATISCHE BOND. 
gelegd, zal het nieuwe gebouw Lijn op te trekken, dat de Grondwet voorschrijft. 
De eischen, te stellen voor den bloei van de openbare school en voor het ver-
wezenlijken van de gedachte, waaruit de nieuwe bepalingen der Grondwet werden 
geboren, zullen onmiddellijk moeten worden bevredigd. Samenwerking van 
Rechts en Links zal daarbij zijn geboden. Voor de isoodess der ouden van dagen 
zal een regeling zijn te treffen, die het premievrij staatspensioen waarborgt en zoo 
mogelijk uitbreidt. De verplichte verzekering tegen invaliditeit zal, met de noo-
dige aanvulling der bestaande, doch nog niet ingevoerde wetgeving zijn in werking 
te brengen, en in verband daarmede de ziekteverzekering; aan de verzekering 
tegen werkloosheid worde een wettelijke regeling gegeven, terwijl de arbeidsduur 
binnen engere perken words teruggedrongen. 
Het voortbrengend vermogen van land- en tuinbouw moet krachtig worden 
bevorderd. Aan landbouwonderwijs, wetenschappelijke en practische voorlichting 
van de bij den landbouw betrokken bevolking wijde de Regeering bij voortduring 
hare aandacht. De zorg voor de landbouwende bevolking en haar bedrijf stelle de 
wetgever bij geen anderen tak van ons volksbestaan achter ,  
Onze verouderde wetboeken zullen een verjongingshuur moeten ondergaan. 
De invloed van de Volksvertegenwoordiging op de leiding van het diplomatiek 
verkeer net het buitenland words gewaarborgd op de wijze als door de Commissie 
uit den Vrijzinnig-Democratischen Bond is aangegeven. 
De salarissen van personen in staatsdienst behooren op de hoogte van den tijd 
te worden gebracht en in een juiste onderlinge verhouding ,terwijl de rechtspositie 
van alle personeel in Overheidsdienst moet worden verzekerd. 
Op het gebied der militaire weerbaarheid is bet thans onmogelijk zich te oriën-
teeren. Zoolang de oorlog duurt, zal onze toerusting niet verder moeten gaan 
dan het uiterst noodzakelijke. Indien het streven naar algemeene ontwapening 
na den oorlog niet met succes mocht worden bekroond, zal de internationale 
positie van Nederland opnieuw onder het oog moeten worden gezien. De ervaring, 
in den wereldoorlog opgedaan, leert bij den dag duidelijker, dat de militaire 
toerusting van zelfstandige kleine volken veeleer een wanhopig streven is dan 
dat met verdubbeling van de uitgaven eenige waarborg zou zijn te verkrijgen. 
De wijze, waarop onze financiën zullen moeten worden hersteld, is gedeeltelijk 
afhankelijk van thans nog onzekere factoren. Geheel buiten verband met hetgeen 
in het buitenland zal geschieden, zal de oplossing niet kunnen worden bepaald. 
Het bedrag der te dekken schuld is nog niet te benaderen. Derhalve is slechts 
vast te stellen, dat de last zoo snel mogelijk zal moeten worden afgewenteld, 
ook door middel van heffing-ineens, en dat de blijvende lasten zullen moeten 
worden verdeeld naar draagkracht. Versterking en verdere toepassing van de 
progressie en vereenvoudiging van het belastingstelsel zullen hierbij allereerst 
in toepassing moeten komen. Door het staatserfrecht zal de Staat een eigen ver-
mogen moeten kweeken. 
Ten aanzien van de Koloniale politiek zullen wij moeten voortgaan op den weg, 
krachtens ons beginsel tot dusver gevolgd en door steeds meer anderen als juist 
erkend. Richting geeft het einddoel van het zelfstandige Indische Rijk. Noodig 
is vrijmaking en zelfbestuur van de Indische volkeren, naar mate hunne geeste-
lijke ontwikkeling omhoog gaat. Deze moet met alle kracht worden bevorderd. 
De productiviteit van het land moet worden verhoogd ten bate van de bevolking. 
Het opstellen van een uitgebreider program van begeerten is onnoodig. Het 
zou een herhaling zijn van bet werkprogram van den Vrij zinnig-Democratischen 
Bond. Wij hebben slechts enkele van de meest dringende vraagstukken genoemd, 
die regeling behoeven. De trouw aan onze beproefde  beginselen moge aan wet-
geving en staatsbestuur de vastheid van ontwikkeling helpen geven, welke de ver-
wezenlijking dier beginselen zal waarborgen. 