VERKIEZINGSPROGRAM 
1967 
VAN DE  
VOLKSPARTIJ VOOR 
VRIJHEID EN 
DEMOCRATIE 
Vastgesteld door de Algemene Vergadering van de 
Volkspartij voor Vrijheid en Democratie op 6 en 7 
januari 1967 Voor de tweede maal in tien jaar heeft een regering, 
mèt de P.v.d.A. en zànder de V.V.D., de Nederlandse 
economie ontwricht. 
Ook u constateerde de onrustbarende prijsstijgingen. 
Ook u maakt zich ongerust over steeds meer bedrijfs-
sluitingen en toenemende werkloosheid. 
De socialisten zeggen te zorgen voor het jaar 2000, 
maar hun politiek heeft de zorgen van vandaag ver-
oorzaakt en maakt de uitvoering van noodzakelijke 
toekomstplannen onmogelijk. 
Het kabinet-Cals--Vondeling heeft dit aangetoond. 
Door de onmatige uitgavenpolitiek van dat kabinet is 
Nederland in grote moeilijkheden geraakt. Vervroegde 
verkiezingen werden nodig. 
Door het uitbrengen van uw stem kunt u een beslis-
sende keuze doen: 
Wilt u, zonder de V.V.D., terug naar de periode-Cals—
Vondeling, met wéér hogere overheidsuitgaven, hogere 
prijzen, hogere belastingen? 
Of wilt u een liberale politiek? Liberale politiek betekent: de vele maatregelen, die 
nodig zijn voor de toekomst van ons land, moeten 
zodanig worden genomen, dat heden én toekomst aan 
hun trekken komen. 
De persoonlijke vrijheid van de mens en de welvaart 
komen in gevaar, wanneer overdreven nadruk wordt 
gelegd op de gemeenschapsvoorzieningen en daarbij 
niet de mens maar de gemeenschap centraal wordt 
gesteld. 
Liberale politiek betekent: nadruk leggen op de mens 
en ieders mogelijkheden om tot ontplooiing te komen. 
Ongelijkheid voor de wet is met deze opvatting in 
strijd. Systemen die ongelijkheid scheppen naar ver-
schil in ras, geloofsovertuiging of levensopvatting en 
huidskleur zijn daarom onaanvaardbaar. 
Voor volledige ontplooiing is vrijheid nodig. 
Vrijheid van geloof en levensbeschouwing, vrijheid van 
meningsuiting. 
En vrijheid van handelen. Deze vrijheid bestaat niet 
zonder verantwoordelijkheid voor eigen doen en laten 
ten aanzien van de medemens. 
Zonder sociale gerechtigheid is vrijheid onbestaan-
baar: misbruik van economische macht van de één 
leidt tot onvrijheid van anderen. 
De overheid heeft tot taak de voorwaarden te schep-
pen en te handhaven waardoor deze vrijheid voor  alien  
gewaarborgd blijft. 
Een zo groot mogelijke zelfstandigheid van de burger 
is daarbij het doel. 
Als u de V.V.D. steunt, zal zij met meer kracht in de 
komende vier jaren de nadruk kunnen leggen op de 
volgende zes urgentiepunten. urgentiepunten 
1 Krachtige bestrijding van de geldontwaarding 
(prijsstijging), die 
- de werkgelegenheid in gevaar brengt; 
- onrechtvaardige uitholling van pensioenen en 
andere vaste inkomens veroorzaakt. 
2 Voorkoming van verdere verzwaring van de be-
lastingdruk voor  alien,  door matiging van de 
overheidsuitgaven; verbetering van het belas-
tingklimaat voor de zelfstandigen. 
3 Meer en vooral betere woningen die voldoen 
aan de eisen van de toekomst door betere kan-
sen voor de particuliere bouw, mede door op-
heffing van de oneerlijke bevoordeling van de 
woningwetbouw ten koste van de particuliere 
bouw. 
4 Verhoging van de rechtsbescherming van de 
burger en waarborging van zijn persoonlijke Vrij-
heid en veiligheid (ombudsman, duidelijk beleid 
inzake gezagsuitoefening en handhaving van de 
openbare orde, verbod van afluisterapparaten). 
Versterking van de rechtspositie van de werk-
nemer, o.a. ingeval van liquidatie van de onder-
neming. 
5 Een vooruitziend en evenwichtig beleid ten aan-
zien van de ruimtelijke ordening (industrialisatie, 
water- en luchtverontreiniging, geluidshinder, 
verkeer, recreatiegebieden). 
6 Krachtige ondersteuning van het Amerikaanse 
streven om in Vietnam door onderhandelingen 
te komen tot een vreedzame regeling, die de 
rechten en vrijheden van het gehele Vietnamese 
volk ten volle waarborgt. politiek 
duidelijkheid 
De bestaande politieke partijen vormen geen zuivere 
weerspiegeling van de standpunten, die ons volk in 
politiek opzicht verdeeld houden. 
Partijvorming op grondslag van het geloof geeft de 
kiezers in deze tijd niet de mogelijkheid een duidelijke 
politieke keuze te doen. 
Overtuigend is gebleken, dat het geloof geen richting-
gevende factor is in de Nederlandse politiek van 
vandaag en morgen. 
Het beleid van de kabinetten-De Quay en Marjnen, 
waarin confessionele ministers zaten, was  heal  anders 
dan dat van het kabinet-Cals, waarin ook confessionele 
ministers zaten. Zelfs waren dit vaak dezelfde per-
sonen! 
Het is onjuist, wanneer bijvoorbeeld de K.V.P. het ver-
schil in beleid slechts ,,nuance"-verschillen noemt. Het 
gaat om wezenlijke verschillen in uitgangspunten en 
doelstellingen. 
Het kabinet-Cals heeft de plannen van de PvdA. wil-
len uitvoeren.  Hat  gevolg is zowel het terugdringen 
van de persoonlijke vrijheid en verantwoordelijkheid, 
als het ontwrichten van onze financiële en economi-
sche toestand geweest. Het inzicht, dat dit het geval 
was, heeft geleid tot da crisis van 1966. Het onverant-
woorde beleid van het kabinet Cals heeft van ons 
land een inflatiehaard gemaakt. De economische groei 
komt in gevaar. Werkloosheid dreigt. 
niet met de PvdA 
De huidige plannen van de P.v.d.A. met haar verouder-
de dogmatisch-socialistische opvattingen betekenen 
een gevaar voor de economie van ons land. De V.V.D. 
zal daarom de komende periode - evenals in 1959 en 
in 1963— niet deelnemen aan een kabinet waarin ook 
socialistische ministers zitting zouden hebben. kabinetsformatie 
De beste basis voor samenwerking met andere partijen 
acht de V .V.D. te zijn onderling begrip en vertrouwen. 
Gedetailleerde afspraken worden vaak door de feiten 
achterhaald. Als er dan geen onderling begrip en ver-
trouwen bestaat en bovendien niet de wil om aan de 
stembusuitslag te gehoorzamen, zal de samenwerking 
voortijdig eindigen. 
Bij een verschil van inzicht tussen de Kamer en één 
of meer ministers moet de regering niet te snel de 
,,kabinetskwestie" stellen, d.w.z. dreigen met de val 
van het gehele kabinet. 
Indien een minister naar het oordeel van de Kamer 
ernstige beleidsfouten heeft gemaakt of wanneer de 
Kamer het niet eens is met het beleid van een minister 
- waardoor niet wordt geraakt aan het kabinets-
beleid als geheel - moet het in de praktijk regel wor-
den, dat die bepaalde minister tot aftreden wordt 
gedwongen en wordt vervangen, zonder dat dit leidt 
tot de val van het gehele kabinet. Alleen wanneer het 
gaat om het door het kabinet als geheel gevoerde be-
leid, is het juist dat het kabinet desgewenst ertoe 
overgaat de kabinetskwestie te stellen. 
partijvorming 
De door ieder terecht geëiste duidelijkheid in de 
politiek dient door de politieke partijen zelf te worden 
geschapen. Hierdoor kan een nieuwe partijstructuur 
bevorderd worden, die niet berust op grondslag van 
het geloof, maar uitsluitend op politieke uitgangs-
punten en doelstellingen. Dit is de weg naar duide-
lijkheid binnen de regels van ons huidige staatsrecht. 
De hier en daar voorgestelde wijzigingen als het in-
voeren van het districtenstelsel en het rechtstreeks 
kiezen van de minister-president, leveren naar het oor-
deel van de V.V.D. geen bijdrage tot een vergroting 
van de politieke duidelijkheid en houden gevaren in 
voor de parlementaire democratie. 
De V.V.D. ziet de liberale politieke visie als de beste 
voor het gehele land en het gehele volk. Zij wil er 
naar streven voor die visie een steeds groeiende aan-
hang te verwerven. 
Voor veranderingen, die kunnen leiden tot een 
groter liberaal verband, staat de V.V.D. vanzelf-
sprekend open. democratische controle 
In ons staatsbestel zijn veranderingen nodig, die een 
betere controle op het doen en laten van het steeds 
ingewikkelder overheidsapparaat mogelijk maken en 
tevens de burger, die zich soms machteloos voelt, 
tegenover de overheid een betere bescherming kunnen 
bieden. 
Ombudsman. 
De instelling van een onafhankelijke instantie, zoals 
de ombudsman, is noodzakelijk. Deze moet zowel op 
verzoek als uit eigen initiatief onderzoekingen en uit-
spraken kunnen doen in zaken, waarin de burger niet 
de gewone of administratieve rechter te hulp kan 
roepen. 
Openheid. 
Zo groot mogelijke openbaarheid op alle gebieden 
van openbaar bestuur is nodig: 
- er zal meer gebruik moeten worden gemaakt van de 
door het nieuwe Reglement van Orde van de Tweede 
Kamer geboden mogelijkheid in het openbaar personen 
te horen; 
meer stukken en adviezen kunnen worden gepu-
bliceerd of ter openbare kennisneming worden gedepo-
neerd; met de publikatie moet minder dan tot dusver 
gewacht worden tot het moment waarop de besluit-
vorming geëindigd is; alle stukken en bescheiden 
moeten door een ieder geraadpleegd kunnen worden, 
tenzij vitale landsbelangen met geheimhouding zijn 
gemoeid; 
- verantwoordingsplicht van Gedeputeerde Staten 
tegenover Provinciale Staten op alle onderdelen van 
bestuursbeleid is noodzakelijk.  (NB.  Een desbetreffend 
voorstel van de toenmalige V.V.D.-minister van Binnen-
landse Zaken, Toxopeus, is in 1961 door aanneming 
van een amendement door de Tweede Kamer verwor-
pen.) Bij instelling van deze verantwoordingsplicht 
moet onverenigbaarheid van de functies van burge-
meester en wethouder met die van het lidmaatschap 
van Provinciale Staten worden overwogen; 
- naast de wettelijke verantwoordingsplicht van bur-
gemeester en wethouders aan de gemeenteraad voor 
het bestuur van de huishouding der gemeente is ver-
antwoordingsplicht van de burgemeester tegenover de 
gemeenteraad over politiezaken noodzakelijk. Onverenigbaarheid van functies: 
- het lidmaatschap van de Sociaal-Economische Raad 
moet onverenigbaar worden verklaard met dat van de 
Staten-Generaal; 
- studie omtrent onverenigbaarverklaring van andere 
functies met het lidmaatschap van de Staten-Generaal 
zal moeten plaatsvinden. Richtsnoer dient daarbij te 
zijn de wenselijkheid van onverenigbaarheid van 
officiële raadgevende en wetgevende functies. 
Voorkeurstemmen: 
wijziging van de Kieswet, waardoor een kandidaat 
met minder voorkeurstemmen dan thans noodzakelijk 
zijn, buiten de volgorde van de kandidatenlijst om, ver-
kozen kan worden in een vertegenwoordigend lichaam 
is noodzakelijk. 
Onderwijs: 
- aan het vak staatsinrichting zal meer aandacht 
moeten worden geschonken. 
I.kALZ]IIJiIS IY!f&1i 
De Proeve van een nieuwe Grondwet', welke het 
resultaat is van een initiatief, dat mr. E. H. Toxopeus 
als minister van binnenlandse zaken heeft genomen, 
biedt een goed uitgangspunt voor de discussies over 
een nieuwe, kortere en helder geformuleerde Grond-
wet. 
monarchie 
De overgrote meerderheid van ons volk verlangt het 
voortbestaan van de constitutionele monarchie onder 
het nationaal koningshuis van Oranje. Met een pu-
blieke discussie, laat staan met een inzet in de ver-
kiezingsstrijd, is deze constitutionele monarchie niet 
gebaat. 
De V.V.D. wil daarom volstaan met kort en duidelijk 
te wijzen op haar beginselprogram. Zij spreekt daar-
in uit dat de staatkundige vrijheid van ons volk het 
best is gewaarborgd door de parlementair-democrati-
sche regeringsvorm. De constitutionele monarchie on-
der het nationaal koningshuis van Oranje, zoals deze 
zich in onze geschiedenis heeft ontwikkeld, acht de 
V.V.D. voor ons land de meest aangewezen staats-
vorm. [.iÏiF1 iol iT:t1 I.I] 
De democratische rechten en vrijheden van een ieder 
dienen te worden verzekerd. Dat is alleen mogelijk 
wanneer ieder zich houdt aan de op democratische 
wijze tot stand gekomen spelregels. Deze spelregels 
kunnen langs democratische weg worden gewijzigd. 
Niet dus door ordeverstoringen en geweldplegingen. 
Daartegen behoort de overheid op te treden ter be-
scherming van de rechten en vrijheden van alle bur-
gers. 
Daarom dient de overheid in de eerste plaats een 
duidelijk beleid te voeren ter zake van deze orde-
handhaving, met inachtneming van de vrijheid van 
meningsuiting. De rechtszekerheid wordt ondermijnd 
wanneer de overheid een wisselend beleid voert en 
het ene ogenblik toegeeft en het andere ogenblik 
te streng laat optreden. 
Gezag kan beter door respect worden verworven dan 
door geweld worden afgedwongen. 
Het politie-optreden mag nimmer een strafoefening zijn, 
maar dient alleen te leiden tot voorkoming of staking 
van de ordeverstoring. 
bestrijding bureaucratie 
Het ambtelijk apparaat, dat er is ten dienste van de 
burgers, dient doeltreffend en snel te werken. Het 
overheidsapparaat moet voortdurend op zijn doelmatig-
heid worden bezien en herzien. Een ingrijpende ver-
eenvoudiging van wetgeving en administratie, met 
name ook op het gebied van de belastingen, is nood-
zakelijk. Alle mogelijkheden tot automatisering en me-
chanisering van administratie en overheidsbedrijven 
moeten ter besparing van overheidspersoneel hoge 
voorrang genieten. 
Studies door buiten de rijksdienst staande deskundigen 
zijn hierbij nodig. 
Ten einde departementale apparaten zo goed mogelijk 
te bemannen verdient centrale werving van ambtenaren 
aanbeveling. 
Voorlopig blijft een rem op de werving noodzakelijk 
ter beperking van de uit de hand gelopen overheids-
uitgaven. 
Al deze punten moeten bij de kabinetsformatie hoge 
voorrang genieten. bevo kings poHtek 
De verantwoordelijkheid voor het kindertal berust bij 
de ouders. Zij moeten in vrijheid kunnen beslissen 
over het gewenste aantal kinderen en de wijze waar-
op zij van de mogelijkheden tot geboorteregeling ge-
bruik willen maken. Het is duidelijk, dat een ongeremde 
groei van de bevolking Nederland in de komende de-
cennia voor nauwelijks oplosbare problemen zou stel-
len. 
Het is verheugend, dat het door de liberalen altijd 
gehuldigde standpunt dat de verkrjgbaarstelling van 
anti-conceptionele middelen verruimd diende te wor-
den, thans door de meerderheid in het parlement als 
juist wordt aanvaard. 
Voorlichting met betrekking tot de mogelijkheden van 
geboorteregeling is noodzakelijk. 
De overheid moet ten aanzien van die voorlichting 
haar medewerking verlenen door de bestaande straf-
bepalingen op te heffen en subsidie te verlenen aan 
instellingen, die op dit gebied voorlichting geven. 091FT]s]Ï[.T.ïTh1IIf 
TtU. 
financiën 
Een doelmatige besteding van de algemene middelen, 
die door de gehele bevolking worden opgebracht, is 
noodzakelijk. Voorkomen moet worden dat de progres-
sie in de tarieven van de loon- en inkomstenbelas-
ting bij stijging van het nationale inkomen een voort-
durende verzwaring van de belastingdruk teweegbrengt. 
Het komt de V.V.D. ten minste noodzakelijk voor dat 
de regering wettelijk wordt verplicht ieder jaar, even-
tueel om het jaar, aan het parlement een nauwkeurig 
overzicht te geven van de invloed, die mogelijke geld-
ontwaarding op de druk van verschillende belastingen 
heeft uitgeoefend. Daarbij moeten voorstellen worden 
gedaan over de aanpassingen, die de regering ten ge-
volge van die drukverzwaring nodig acht. 
• Ten einde het vorengestelde mogelijk te maken, 
moet de rijksoverheid zichzelf een grens stellen met 
betrekking tot de stijging van haar uitgaven, bij voor-
keur in verhouding tot de stijging van het nationale 
inkomen. 
Dit dwingt tot het doen van een keuze tussen de vele 
wenselijkheden op het gebied van de overheidszorg. 
Deze keus is nodig, wil men niet komen tot een klakke-
loos optellen van alle subjectieve verlangens van de 
verschillende groeperingen in ons volk. 
Een dergelijk beleid is te meer noodzakelijk, omdat 
een ongeremd laten stijgen der rijksuitgaven snel 
leiden kan tot overbesteding en, afgezien van de on-
gewenste gevolgen daarvan voor ons economisch 
leven, de maatregelen om tot matiging te komen een 
breuk veroorzaken in het beleid en de werkgelegen-
heid in gevaar brengen. Dit is door het kabinet-Cals 
wel bewezen. 
Een tweede belangrijk effect van het hanteren van de 
hierboven bedoelde norm is, dat de overheid zichzelf 
dwingt bestaande en nieuwe taken kritisch te bezien, 
waardoor de doelmatigheid van het apparaat wordt 
bevorderd. Deze zienswijze, die overeenkomt met het door de 
kabinetten-De Quay en Marijnen gevoerde beleid, be-
tekent niet dat voor de ontwikkeling van ons land en 
volk geen publieke voorzieningen nodig zouden zijn. 
Integendeel: bij een evenwichtiger beleid dan het 
kabinet-Cals voerde is de vooruitgang op dit gebied 
beter gewaarborgd. 
Anderzijds betekent een verdere verzwaring van de 
belastingdruk opnieuw een vermindering van de Vrij-
heid en van de mogelijkheid van de burger zelf ver-
antwoordelijkheid te dragen. 
Om al deze redenen dient zo spoedig mogelijk te wor-
den overgegaan tot herziening van het financiële be-
leid. Wil dat mogelijk zijn, dan zal ook een aantal sub-
sidies dienen te worden verminderd of afgeschaft. 
• Het gaat hier om zichtbare en onzichtbare sub-
sidies. Juist in een tijd van stijgende welvaart moet en 
kan een beperking van de subsidies en andere over-
drachtsuitgaven tot stand worden gebracht. 
De belastingheffing dient ertoe de overheid de nodige 
middelen ter uitvoering van haar taak te verschaffen. 
Bovendien kan de belastingpolitiek onmisbaar zijn voor 
een effectieve bestrijding van het grote kwaad van de 
afgelopen jaren: de voortgezette inflatie en overspan-
ning in de economie. 
Voor inflatiebestrijding en evenwichtsherstel kan een 
tijdelijke belastingverhoging nodig zijn. 
In dit laatste geval zullen die extra belastingopbreng-
sten niet mogen worden gebruikt tot het verhogen 
der rijksuitgaven. Het conjuncturele effect zou dan 
niet worden bereikt. Bovendien moet voorkomen wor-
den dat op die manier de uit economisch-politieke 
overwegingen geheven belastingen blijvend worden. 
Een verschuiving van directe naar indirecte belastin-
gen is om meer dan één reden nodig en wenselijk. 
Nodig, omdat in het verband van de E.E.G. zulk een 
verschuiving tot stand moet komen en Nederland goed 
doet, dit niet met een schok te laten gebeuren; bij 
stijging van het inkomen gaat de loon- en inkomsten-
belasting bovendien ook voor de grote massa der be-
volking een hinderlijke en schadelijke druk veroor-
zaken. 
Wenselijk, omdat indirecte belastingen consumptie-
beperkend werken, dus de besparingen stimuleren, en 
niet, zoals de loon- en inkomstenbelasting, een rem 
vormen op de werklust, de efficiency en de bezits-
vorming. In dit kader moet worden gestreefd naar een 
wezenlijke belastingverlaging voor de middengroepen, terwijl de progessieljn moet worden verzacht; het 
verschil in belastingdruk tussen gehuwden en onge-
huwden dient verder te worden verminderd, terwijl ook 
de dubbele heffing op uitgekeerde winsten van ven-
nootschappen verminderd moet worden. 
Verhoging van de vrijstelling van successierecht in de 
rechte lijn wordt door de toenemende geldontwaarding 
noodzakelijk. Indien de vrijstelling gelijk blijft, is het 
resultaat wederom een automatische drukverzwaring 
als gevolg van de geldontwaarding. 
Bij de eventuele invoering van een ander systeem van 
omzetbelasting zal terdege gelet dienen te worden op 
de belangen van het bedrijfsleven en met name op die 
van de detailhandel, die immers op dit moment niet in 
de heffing is betrokken. 
Verdere verbetering van de positie van de gehuwde 
werkende vrouw dient, met name door het verlenen 
van grotere belastingfaciliteiten, te worden nage-
streefd. 
i.1-Ir1Ï  
Loonvorming dient plaats te vinden in overleg tussen 
werkgevers en werknemers. In dit overleg moet de 
stijging van de produktiviteit richtsnoer zijn. 
Ingrijpen van de overheid moet bij ernstige storingen 
in de economie mogelijk zijn. De overheid dient in 
zo'n situatie algemeen werkende maatregelen te nemen 
zoals bijvoorbeeld het afkondigen van een loonpauze 
bij overspanning, of omgekeerd, het handhaven van 
een redelijk minimumloon in geval van werkloosheid. 
Vrije loonvorming vindt op het ogenblik vrijwel niet 
meer plaats. De toepassing van dit systeem werd in de 
afgelopen jaren bijzonder bemoeilijkt door de spannin-
gen op de arbeidsmarkt. Deze spanningen hebben tot 
gevolg dat mede door de loonontwikkeling de waarde 
van het geld wordt aangetast. Een groot deel van de 
loonstijging is daardoor slechts schijn. 
Op dit moment is het zaak te zorgen dat de werk-
gelegenheid niet verder in gevaar komt. Nederland is 
voor zijn bestaan aangewezen op export. Ten einde 
onze internationIe concurrentiepositie te behouden en 
zo mogelijk te verstevigen - Nederland is geen goed-
koopte-eiland meer - is een strenge bewaking van 
alle kostenfactoren dringend geboden. 
Voorts behoort aan het behoud van koopkracht der 
pensioenaanspraken eenzelfde prioriteit te worden ge-
geven als aan die der lonen. Daarvoor is nodig, dat in het loonoverleg telkens aandacht wordt besteed aan 
het waardevast maken van bedrjfs- en ondernemings-
pensioenen door het heffen van toeslagen op de pre-
mies ingeval van algemene prijsstijging. De mogelijk-
heden bij het bedrijfsleven en bij de overheid om pen-
sioenrechten mee te nemen' bij verandering van 
werkkring dienen te worden verbeterd. 
sociale verzekeringen 
Het stelsel van sociale verzekeringen dient te worden 
afgerond door de invoering van de Wet op de arbeids-
ongeschiktheid en de Wet op de zware geneeskundige 
risico's. De eerste beoogt verbetering van de sociale 
zekerheid voor de werknemers, de tweede wil verlich-
ting schenken aan de burger, die genoodzaakt is de 
door de enkeling niet te dragen lasten van invaliditeit 
of van de verzorging van de gehandicapte medemens 
op zich te nemen. 
Bij stijgende welvaart is een groter aantal mensen be-
reid en in staat eigen verantwoordelijkheid te dragen. 
Invoering van een zeker eigen risico is daardoor mo-
gelijk. Bovendien is het huidige stelsel zo ingewikkeld, 
dat de burger nauwelijks meer weet waarvoor hij een 
premie betaalt. Hierdoor wordt het verantwoordelijk-
heidsgevoel ondermijnd. 
In de eerste plaats zou hierin verbetering kunnen wor-
den gebracht ten aanzien van de ziekenfondsregelin-
gen. Hierbij kan gedacht worden aan een bijdrage in 
de kosten van huisarts en apotheek. 
Voorts is beperking van het kinderbijalagsysteem ge-
boden. 
De mogelijkheid van vervanging van de kinderbijslag 
- die in feite geen verzekering is - door belasting-
maatregelen dient daarom te worden onderzocht. 
Bovenstaande voorstellen beogen mede verlichting van 
de premielast. Deze is nodig omdat anders de hier-
boven aangeduide nieuwe sociale wetten het door de 
burgers te betalen premiebedrag opnieuw zouden op-
voeren. Maar bovenal beogen zij de vrijheid en verant-
woordelijkheid van het individu te bevorderen. 
Het Nederlandse apparaat voor de sociale voorzienin-
gen is bijzonder ingewikkeld. Vereenvoudiging is der-
halve noodzakelijk. Samenvoeging van administratie en 
uitvoeringsorganen is daartoe een middel. 
In het algemeen dienen geen belastingmiddelen voor 
sociale verzekering te worden besteed. Ten slotte is het gewenst de loongrenzen van de 
sociale verzekering te koppelen aan een gemiddelde 
van lonen en prijzen. Bij stijgende persoonlijke wel-
vaart kan men zo uit de sociale verzekering groeien 
en eigen verantwoordelijkheid gaan dragen. De moge-
lijkheden om voor ongehuwde vrouwen en mannen 
meer evenredigheid te verkrijgen tussen premie-
betaling en te verkrijgen uitkeringen zowel in de 
sociale verzekeringen als in de bedrijfspensioenfond-
sen, moeten worden overwogen. 
prijs- en 
mededingingsbeleid 
Het streven naar vrije loonvorming is onverbrekelijk 
met dat  near  vrije prijsvorming verbonden. Evenals 
bij de loonvorming dient ingrijpen van de overheid 
in de prijsvorming alleen plaats te vinden bij ernstige 
storingen in de economie. Deze overheidsmaatregelen 
moeten echter een tijdelijk karakter hebben. Behoorlijk 
overleg met het bedrijfsleven dient eraan vooraf te 
gaan. 
Volledige beheersing van de prijzen, bij stijgende 
lonen, tast de investeringen aan en brengt daardoor 
de werkgelegenheid voor de toekomst in gevaar. 
Werkelijk vrije prijsvorming kan alleen plaatsvinden, 
als er werkzame concurrentie bestaat. Om dit te berei-
ken is een doeltreffend mededingingsbeleid, dat on-
gewenste kartel- en monopolievorming alsmede dum-
ping tegengaat, noodzakelijk. 
Een gezonde concurrentie wordt mede bevorderd door 
de voorlichting door onafhankelijke consumenten-
organisaties. Bij de voorlichting aan de consumenten 
is samenwerking van het bedrijfsleven met de consu-
mentenorganisaties, mits deze hun onafhankelijkheid 
bewaren, gewenst. 
ce onderneming 
Produktie door de particuliere onderneming draagt het 
meest bij tot de welvaart en de verantwoordelijkheid 
van allen. Het overheidsbedrijf is alleen aanvaardbaar, 
wanneer het gaat om min of meer monopolistische be-
drijven van openbaar nut. 
Deelneming van de Staat in ondernemingen kan nuttig 
zijn, indien het sociaal of economisch noodzakelijk is 
een bepaald bedrijf tot stand te brengen. Wanneer een 
dergelijk bedrijf zonder steun niet van de grond kan komen, is het verantwoord dat de Staat in de aan-
vangsperiode de helpende hand biedt. 
Zodra zijn bijdrage kan worden gemist, dient de Staat 
zich echter terug te trekken. 
Voor een goede taakvervulling heeft de ondernemer 
een grote vrijheid van handelen nodig. Dit verplicht 
hem echter tot zoveel mogelijk openheid tegenover 
aandeelhouders, werknemers en publiek. Dit geldt de 
naamloze vennootschappen maar ook bepaalde onder-
nemingen van gesloten aard. Met name ondernemingen 
waarvan de werkzaamheden in bijzondere mate zijn ge-
grondvest op het vertrouwen van het publiek, zoals 
de banken, dienen dit publiek deugdelijk en duidelijk 
voor te lichten, welke ook hun rechtsvorm mag zijn. 
Binnen de onderneming moet het overleg tussen lei-
ding en werknemers, zowel op sociaal als op econo-
misch terrein, zo ruim mogelijk zijn. Wel zal de beslis-
singsbevoegdheid altijd bij de leiding van de onder-
neming moeten blijven, maar de werknemers zullen 
gelegenheid moeten hebben, invloed op het beleid uit 
te oefenen, waartoe met name de ondernemingsraad 
een goede gelegenheid biedt. Beter dan door onnatuur-
lijke wijzigingen in het vennootschapsrecht kan op 
deze wijze het onderling begrip worden bevorderd. 
Maatregelen die de werknemers in hun bestaan tref-
fen, dienen zo enigszins mogelijk vooraf te worden be-
sproken. De gevolgen van deze maatregelen dienen 
in overleg te worden geregeld. 
Bij het overleg tussen werkgevers en werknemers 
dienen alle organisaties, voor zover deze aan enkele 
minimumeisen voldoen, te worden betrokken. Discrimi-
natie ten gunste van de erkende" centrales is te ver-
oordelen. 
Ter versterking van de rechtspositie van werknemers 
bij liquidatie, dienen wetswijzigingen tot stand te wor-
den gebracht waarbij met het oog op surséance van 
betaling en faillissement van ondernemingen, aan de 
verschuldigde lonen en vakantiegelden een hogere 
preferentie wordt toegekend dan tot nu toe bestaat. 
Daarbij zou voor loon- en vakantiegeldvorderingen het 
zgn. bodemrecht dan wel een daaraan in zijn uitwer-
king gelijk, nieuw te scheppen recht moeten worden 
toegekend. Door een dergelijke wettelijke voorziening 
zal de vrijwel onverwijlde uitbetaling van lonen en 
vakantiegelden bij financiële moeilijkheden van een 
onderneming aanzienlijk beter zijn gewaarborgd dan 
thans. Eventueel moet in deze regeling worden op-
genomen, dat de lonen en vakantiegelden krachtens 
de Werkloosheidswet worden voorgeschoten door het Algemeen Werkloosheidsfonds, waarna dit Fonds de 
vorderingen op de werkgever overneemt. Door de ver-
betering van de verhaalsmogelijkheden zal een premie-
verhoging niet nodig zijn. 
energiebeleid 
De V.V.D. wenst te streven naar een Europees energie-
beleid o.a. ten einde protectie tegen te gaan. 
Binnen Ons land zal, rekening houdend met de positie 
van Zuid-Limburg, een beleid moeten worden gevoerd, 
dat zowel voor de verbruikers, als voor degenen 
die bij de winning betrokken zijn, zo gunstig moge-
lijk is. 
Staatsdeelneming in de oliewinning, zoals beoogd door 
de vorige minister van economische zaken, is verwer-
pelijk. 
De concessievoorwaarden die Nederland voor opspo-
ring en winning van gas en olie stelt, mogen ons land 
niet in een ongunstige concurrentiepositie tegenover 
andere landen brengen. 
Het beleid van de vorige minister van economische 
zaken heeft hiertoe al geleid en werkt daardoor uiterst 
schadelijk voor de groei van onze welvaart. 
De V.V.D. heeft destijds een amendement ingediend 
op de Wet op de publiekrechtelijke bedrijfsorganisatie. 
Dit amendement beoogde democratische verkiezingen 
van de besturen door alle bedrijfsgenoten. De Tweede 
Kamer heeft het verworpen. 
De V.V.D. heeft destijds tegen de wet gestemd. Na-
dien zijn de door de V .V.D. voorziene bezwaren 
juist gebleken. Vandaag gelden deze bezwaren nog 
sterker. 
In een aantal gevallen is gebleken, dat de P.B.O.-
lichamen alleen maar als overbodig en hinderlijk wor-
den ervaren. Dit is o.a. een gevolg van het feit dat de 
bedrijfsgenoten geen mogelijkheid hebben langs demo-
cratische weg invloed op het beleid uit te oefenen. 
De huidige gang van zaken met betrekking tot de 
P.B.O. dient te worden afgewezen. Er dienen geen 
nieuwe publiekrechtelijke bedrijfsorganen te worden 
ingesteld, tenzij de wens daartoe door een meerder -
heid van de bedrijfsgenoten - ook de ongeorgani-
seerde - op democratische wijze is geuit. P.B.O.-lichamen die niet meer functioneren of niet 
door een ruime meerderheid van bedrjfstakgenoten 
worden gedragen, dienen te worden opgeheven. De 
mening van de bedrjfstakgenoten moet op korte ter-
mijn worden onderzocht. 
P.B.O.-organen die eventueel worden gehandhaafd 
omdat een meerderheid van de bedrijfstakgenoten ze 
wenst, dienen te worden gedemocratiseerd. Discrimina-
tie tussen georganiseerden en ongeorganiseerderi mag 
daarbij niet voorkomen. Bovendien moet de verorde-
nende bevoegdheid van deze organen worden beperkt 
tot aangelegenheden van interne aard. 
Waar behoefte blijkt te bestaan aan overlegorganen 
tussen werkgevers en werknemers, dient aan een 
privaatrechtelijk orgaan de voorkeur te worden ge-
geven. 
bezitsvorming 
Brede lagen van de bevolking bezitten pensioenrech-
ten of aanspraken op uitkeringen op grond van de 
sociale verzekeringswetten. 
Dit is echter geen bezitsvorming in echte zin, omdat 
men hierbij niet zelf in vrijheid kan beslissen over de 
besteding van het gespaarde vermogen. 
Het eigen woningbezit is een goede vorm van indivi-
duele bezitsvorming. Premieregelingen en fiscale facili-
teiten zowel als garanties ten aanzien van de financie-
ring zijn hierbij van groot belang. Dit soort regelingen 
mag niet tot de nieuwbouw beperkt blijven. Met name 
zouden de gemeenten over kunnen gaan tot afstoting 
van overtollig woningbezit. 
Voor winstdelingsspaarregelingen, al dan niet in de 
vorm van aandelen, zijn fiscale stimuleringsmaatrege-
len gewenst. Ook afstoting aan het publiek van over-
heidsbezit in ondernemingen, waar de behoefte aan 
staatsdeelneming is verdwenen, zo mogelijk in de vorm 
van volksaandelen, verdient steun. 
Vermogensaanwasdeling, zoals die de laatste tijd wordt 
gepropageerd, is niet aanvaardbaar. Zij leidt tot col-
lectieve en niet tot individuele bezitsvorming en voert 
daardoor op den duur langs een omweg tot socialisatie. 
Bevordering van het sparen is alleen dan zinvol, als 
daarmee gepaard gaat een krachtige bestrijding van 
de geldontwaarding. Om deze reden is het zgn. spaar-
loon, voor zover het de produktiviteitsruimte te boven 
gaat, verwerpelijk, aangezien dit inflatiebevorderend 
werkt, waardoor de koopkracht van het uitgestelde 
loon steeds geringer zal worden. Daarnaast is het noodzakelijk een zodanig fiscaal klimaat te scheppen, 
dat het vormen en in stand houden van eigen bezit 
aantrekkelijk wordt. 
zelfstandigen 
a. Algemeen. 
Zelfstandigen zijn  alien  die voor eigen rekening en 
risico een beroep of bedrijf uitoefenen. Dus zowel 
dokters en winkeliers, als landbouwers en advocaten 
alsook vervoerders en ondernemers in Horeca- en 
dienstverleningssector. 
Deze zelfstandige beroeps- en bedrijfsbeoefenaars 
verkeren voornamelijk als gevolg van het loon- en 
prijsbeleid en de belastingpolitiek in een ongunstige 
maatschappelijke positie. 
Zij hebben ter wille van hun beroep of bedrijf vele 
risico's aanvaard, maar moeten ook in staat zijn die 
te dragen. Het relatieve aandeel van deze groep in 
het nationale inkomen mag niet door overheidsmaat-
regelen verminderen. 
Duizenden zelfstandigen verdienen bij een veel langere 
arbeidstijd minder dan het minimumloon van de werk-
nemer en hebben dus geen evenredig en rechtvaardig 
aandeel in de gestegen welvaart. 
Voor vele beoefenaars van vrije beroepen geldt dat 
zij aanzienlijke bedragen moeten betalen voor over-
neming van praktijk en om de vereiste outillage te 
verwerven en op peil te houden. De inkomsten zijn in 
vele gevallen niet toereikend om naast exploitatie-
kosten van kantoor- of praktijkruimte en personeels-
en onderhoudskosten ook de noodzakelijke risico-
dekking die zij als zelfstandigen behoeven, te finan-
cieren. 
Niet zelden komt de oudedagsvoorziening in gevaar. 
Een lid van deze groepen is minder beschermd dan 
een werknemer of ambtenaar met hetzelfde inkomen. 
Deze groepen zijn  voor ons land van groot belang als 
bron van nieuwe initiatieven, als stimulans in het eco-
nomisch gebeuren. 
Er zal meer vrijheid tot ontplooiing van het eigen 
initiatief gevraagd moeten worden. 
Als volkspartij wenst de V.V.D. alle groepen in ons 
volk zo rechtvaardig mogelijk te behandelen. Alle in 
sociaal opzicht minder-bedeelden - en dat zijn velen 
uit deze groepen - hebben recht op extra zorg van 
de overheid. Enkele algemene maatregelen die voor deze groepen 
van bijzonder belang zijn, worden hier genoemd: 
- een wezenlijke verlaging van de loon- en inkom-
stenbelasting in het kader van de ook door het E.E.C.-
verband vereiste verschuiving van directe naar in-
directe belastingen is juist voor deze groepen van het 
grootste belang; 
- na de belangrijke prijsstijgingen van de laatste 
jaren dient aanpassing van de fiscale afschrijvings-
bedragen bij het huidige prijspeil te worden door-
gevoerd; 
- regelmatige correcties op de tarieven van loon- en 
inkomstenbelasting ten einde te voorkomen dat de 
progressie door de geldontwaarding wordt versterkt; 
- gelijkwaardige fiscale aftrekmogeijjkheden voor par-
ticuliere en sociale verzekeringspremies; 
- ruimere fiscale mogelijkheden voor particuliere 
oudedagsvoorziening; 
- sterke vereenvoudiging van de administratieve 
voorschriften, zodat deze groep minder met formulieren 
wordt overstelpt. 
b. Middenstand. 
Door het scheppen van gunstige ontwikkelingsvoor-
waarden moet de groei van gezonde middenstands-
ondernemingen worden bevorderd, waarbij in het bij-
zonder de in dit programma bepleite fiscale maat-
regelen de aandacht dienen te krijgen. 
Als gunstige ontwikkelingsvoorwaarden ziet de VVD.: 
bevordering van industriespreiding en recreatie; 
- individuele voorlichting en bijstand, in het bijzonder 
op bedrijfseconomisch gebied; 
- vermindering van de druk der fiscale en sociale 
lasten, zoals in de desbetreffende paragrafen is aan-
gegeven; 
- bevordering van economische samenwerking en 
van commerciële en vakkundige aanpassing; 
- aanpassing van de vestigingseisen en winkelslui-
tingsvoorschriften aan de dynamische ontwikkeling; 
- vervanging van de vele wettelijke regelingen ten 
aanzien van mededingingsmethoden - zoals Uitver-
kopenwet, Wet beperking cadeaustelsel - door één 
algemene wettelijke regeling ter bevordering van een 
ordelijk economisch verkeer; 
- wettelijke vergoedingsregeling voor huurders van 
bedrijfspanden ingeval van onteigening, eigendoms-
overgang en huuroverdracht door de hoofdhuurder; 
opheffing van de belemmeringen ook op belasting-
gebied voor het uitgroeien van ondernemingen; - betere planning voor regionale koopcentra; 
- het waarborgen van een evenredig aandeel in de 
bezetting door hot midden-  on  kleinbedrijf van nieuwe 
woonwijken; 
- uitbouw van het detailhandels- en ambachtsonder-
wijs in het kader van het moderne ondernemerschap. 
c. Land- en tuinbouw. 
Uitgangspunt voor de liberale landbouwpolitiek is de 
overtuiging dat het algemeen belang van ons land ver-
eist, dat blijvend de beschikking wordt gehouden over 
een hoogwaardig agrarisch produktie-apparaat. Land-
en tuinbouwbedrijven die aan hoge eisen kunnen vol-
doen zijn alleen dan mogelijk, indien zij beheerd wor-
den door bekwame en zelfstandige ondernemers. Dit 
ondernemerschap kan slechts tot ontplooiing komen 
indien voor de gepresteerde arbeid en het geïnves-
teerde kapitaal een redelijke beloning is verzekerd. 
De V.V.D. is er zich ernstig van bewust dat een groot 
deel van de land- en tuinbouw in moeilijke financiële 
en maatschappelijke omstandigheden verkeert. Dit is 
voor een belangrijk deel het gevolg van omstandig-
heden die door het agrarisch bedrijfsleven als geheel, 
noch door de individuele ondernemers in gunstige 
zin kunnen worden beïnvloed. Het regeringsbeleid 
dient derhalve gericht te zijn op het nemen van krach-
tige maatregelen waardoor de bedrijfs- en produktie-
omstandigheden kunnen worden verbeterd. De in dit 
programma bepleite fiscale maatregelen dienen daarbij 
in het bijzonder de aandacht te krijgen. 
Naast onderwijs, wetenschappelijk onderzoek, voor-
lichting en een krachtige structuurpolitiek, zal meer 
aandacht moeten worden geschonken aan een beleid 
waardoor het inkomen van boeren en tuinders op eco-
nomisch verantwoorde bedrijven in een redelijker ver-
houding staat tot de algemene inkomensontwikkeling 
in ons land. Zolang binnen de E.E.C. de verschillen 
op het gebied van belastingheffing en subsidiëring van 
produktiemiddelen niet zijn weggenomen, moeten de 
nadelen die daaruit voortvloeien voor de concurrentie-
positie van de land- en tuinbouw - en daarvoor voor 
het inkomen van boeren en tuinders - door een actief 
overheidsbeleid worden beperkt. Hierdoor is tevens 
nodig dat de prijzen in EEG-verband niet worden 
vastgelegd op lange termijn zolang de produktiekosten 
nog in sterk opwaartse beweging zijn. 
De V.V.D. is zich ten volle bewust van de ernst van 
het financieringsvraagstuk waarvoor boeren en tuin- ders die een bedrijf willen overnemen, zich zien ge-
steld. 
Zij acht het noodzakelijk dat overheid en landbouw-
bedrijfsleven, in nauwe onderlinge samenwerking, op 
korte termijn, dit vraagstuk onder ogen zullen zien en 
wegen zullen vinden om het op te lossen. 
De V.V.D. is van oordeel, dat ter vermindering van de 
bestaande moeilijkheden de navolgende maatregelen 
noodzakelijk zijn: 
- opheffing van de belemmeringen voor het uitbrei-
den van ondernemingen, ook op belastinggebied; 
- hulp aan jonge boeren bij het stichten van een 
eigen bedrijf, o.a. door afschaffing van het registratie-
recht bij overdracht; 
- afschaffing van de grondbelasting; 
- beperking van de op cultuurgrond drukkende 
straat- en baatbelastingen tot de waarde van het voor 
de land- en tuinbouw aanwijsbaar nut; 
- vrijwaring van de land- en tuinbouw van bijdragen 
in de kosten van het waterschapsbeheer voor zover 
deze voortvloeien uit het interlokaal en recreatief ver-
keer te land en te water en uit waterverontreiniging 
die door de industrie wordt veroorzaakt; 
- grotere kredietmogelijkheden ter vergemakkelijking 
van de bedrijfsopvolging in de landbouw. 
ruimtelijke ordening 
Ruimtelijke ordening is een zodanige indeling van de 
beschikbare ruimte, dat iedereen onder zo gunstig 
mogelijke omstandigheden kan werken, wonen, bewe-
gen en zich ontspannen. 
Ruimtelijke ordening is in Nederland nodig, omdat: 
- het land klein is en de beschikbare ruimte dus 
beperkt; 
- het aantal inwoners groot is en nog voortdurend 
in hoog tempo Stijgt; 
- de toenemende welvaart en de ruimere vrije tijd 
de mensen ertoe brengen hun ontspanning steeds 
meer buiten hun eigen woning te zoeken; 
- de verheugend sterke groei van de Nederlandse 
industrie ook gevaren met zich meebrengt, zoals bij-
voorbeeld vestiging van fabrieken op ongeschikte 
plaatsen en verontreiniging van bodem, water en lucht; - de toeneming van het verkeer zo overweldigend is; 
- de geluidshinder zulk een urgent probleem is ge-
worden. 
Zou geen ruimtelijke ordening plaatsvinden dan zou 
als gevolg van deze omstandigheden de Nederlandse 
samenleving zeer ondoelmatig functioneren, zou het 
landschap zijn schoonheid verliezen en zouden de ste-
den verstikken door de chaos van het verkeer. 
Er moet dus systematisch worden gewerkt. Wettelijke 
maatregelen en praktisch bestuursbeleid zullen dit 
systeem moeten bepalen. Een landelijk plan zal grote 
lijnen kunnen aangeven - regionale en stedelijke plan-
nen zullen verfijningen moeten aanbrengen. In de ont-
werpen van streek- en bestemmingsplannen behoren 
door de ontwerpers reële alternatieve (dee l)plannen 
te worden opgenomen. 
De vrijheid van het individu dient zo min mogelijk te 
worden aangetast. Afweging van individueel en alge-
meen belang zal in overleg met de betrokkenen moeten 
plaatsvinden; lijden bepaalde burgers schade, dan is 
het juist dat zij een rechtvaardige vergoeding ontvan-
gen. 
De richtlijnen en voorschriften van de overheid be-
horen duidelijk en eenvoudig te zijn. Goede verkeers-
verbindingen, ruime parkeermogelijkheden, afdoende 
scheiding van woon- en industrie-gebieden, voldoende 
recreatiemogelijkheden, de bestrijding van bodem-, 
water- en luchtverontreiniging alsmede de beperking 
van geluidshinder, dienen in de verschillende plannen 
de voornaamste doelstellingen te zijn. Ten aanzien van 
de grensgebieden zal met België en Duitsland moeten 
worden overlegd, hoe dubbel werk kan worden ver-
meden. 
Ruimtelijke ordening is in wezen: afweging van belan-
gen bij het gebruik van de grond. De prijs van deze 
grond dient op de Vrije markt te worden bepaald. Sub-
sidieverlening zoals bijvoorbeeld bij de voor woning-
wetbouw bestemde gronden plaatsvindt, is uit een 
oogpunt van eerlijke concurrentieverhoudingen uit den 
boze. 
Een evenwichtig beleid van ruimtelijke ordening, waar-
in algemeen en individueel belang elkaar ontmoeten, 
zal ertoe moeten leiden, dat het steeds dichter be-
volkt rekende Nederland ook in de toekomst voor zijn 
burgers werkelijk bewoonbaar blijft. Het zal daarom 
nodig zijn de plannen zodanig vast te stellen, dat te 
allen tijde bijgestuurd kan worden. industraIisatie 
De V.V.D. ondersteunt ten volle een actief beleid van 
regionale industrialisatie, dat voor gebieden in Neder-
land waar structurele werkloosheid dreigt, kansen 
schept hun economische ontwikkeling te versnellen. 
Het is bijzonder wenselijk in de nabije toekomst spe-
ciale aandacht aan os. Zuid-Limburg en de noorde-
lijke provincies te schenken, aangezien zich op het 
ogenblik juist daar een aantal problemen voordoet, dat 
om een spoedige oplossing vraagt. 
woningbouw 
Sinds het einde van de oorlog wordt Nederland door 
de woningnood geteisterd. Het gaat hier om nood in 
de ware zin van het woord: het gezinsleven wordt 
aangetast, de gelegenheid zich in eigen huis, in eigen 
sfeer en omgeving terug te trekken, wordt beperkt of 
ontbreekt geheel. 
In de afgelopen jaren is er veel gebouwd. De Neder-
landse steden en dorpen kennen vrijwel allemaal hun 
nieuwe wijken. 
Nu het ergste woninggebrek is overwonnen, dient tot 
geleidelijke liberalisatie van het bouwbeleid te worden 
overgegaan. Vrijmaking van de huren maakt het moge-
lijk de bouw af te stemmen op de behoeften. Nu in 
sommige delen van het land de tekorten vrijwel zijn 
opgeheven, dient de geografische verdeling van de te 
bouwen woningen te worden herzien en meer gecon-
centreerd te worden op die bevolkingscentra, waar de 
woningnood nog het sterkst is. 
Het woningtekort is dus verminderd, al bestaat het 
nog steeds. Is er ook minder woningnood? 
Het woningbouwbeleid wordt gekenmerkt door het 
streven naar steeds meer, zwaar gesubsidieerde wo-
ningwetwoningen en steeds minder vrije woningen. 
Deze woningwetwoningen zijn oorspronkelijk bedoeld 
en zouden ook thans bestemd moeten zijn voor de 
betrekkelijk beperkte groep van de bevolking die 
de normale huurprijzen niet kan betalen. Met name de 
laagst betaalde werknemers en vele bejaarden be-
horen tot deze groep. De woningwetbouw profiteert 
van lage rentes, lage grondprijzen en hoge subsidies. 
De bewoners betalen betrekkelijk lage, door de over-
heid beheerste huren. De bouwondernemer maakt op 
deze woningen in het algemeen geen winst. Hij is dus gedwongen zijn winst te zoeken in de - weinige 
- vrije woningen die hij ook mag bouwen. Voor deze 
huizen zijn rentes en grondprijzen hoog. Zij worden 
niet gesubsidieerd. De prijzen en huren die voor deze 
woningen moeten worden betaald, worden daardoor 
onnatuurlijk hoog. Gevolg: de vraag loopt terug en er 
worden er minder gebouwd - de Vrije bouw wordt 
van de markt gedrongen. 
In deze situatie zei nu het kabinet-Cals: Er moeten 
dus meer woningwetwoningen komen, want anders 
wordt het woningtekort niet opgeheven. 
Deze conclusie is onjuist. Zij verwart oorzaak en 
gevolg. Indien de oneerlijke concurrentie, die door de 
woningwetbouw ten opzichte van de vrije bouw wordt 
bedreven, zou worden stopgezet, zou er volop worden 
gebouwd in de vrije sector. Uit een regeringsenquête 
is gebleken, dat honderdduizenden gezinnen graag 
naar een betere en ruimere woning zouden willen 
verhuizen en daarvoor zelfs meer huur betalen. Maar: 
zulke huizen zijn er niet! In ronde woorden betekent dit: 
als gevolg van de politiek van de regering kunnen men-
sen, die daarvoor willen en kunnen betalen, niet naar 
een huis dat meer naar hun zin is verhuizen. Deze 
toestand is ongezond en dient te veranderen. Daartoe 
zal de oneerlijke concurrentie ten opzichte van de 
Vrije bouw moeten worden stopgezet en zal de kunst-
matige huurprijsbeheersing - zo nodig etappegewijs 
en landelijk gespreid - moeten worden afgeschaft. 
Het is duidelijk: de Nederlander, en zeker de beter 
gesalarieerde, betaalt te weinig huur voor zijn eigen 
woning; maar diezelfde Nederlander moet tevens bij-
dragen aan de subsidiëring van woningwetwoningen, 
ten behoeve van mensen die deze bijdrage niet nodig 
hebben. Deze situatie moet veranderen: hij zal meer 
huur en minder overbodige subsidie moeten gaan 
betalen. 
Op deze wijze kan de doorstroming worden bevor-
derd. Dan zal echter noodzakelijk zijn, dat er meer 
huizen in de vrije sector worden gebouwd. Het op-
leggen van een heffing aan bewoners van woning-
wetwoningen, die meer huur zouden kunnen betalen, 
zou men kunnen noemen het afwentelen van de fou-
ten van het beleid op degenen die geen andere keus 
hadden. Anderzijds bevordert de heffing de zozeer 
gewenste doorstroming. Als de opbrengst echter wordt 
gebruikt voor het bouwen van meer woningwetwonin-
gen, wordt de kwaal alleen maar erger. Degenen, die 
uit een woningwetwoning zouden moeten verhuizen, 
zal een ander huis ter beschikking moeten staan. Ook hier luidt derhalve de conclusie, dat de vrije bouw 
zal moeten worden verruimd. 
Stijgende welvaart vraagt meer kwaliteit, meer variatie 
en meer keuzemogelijkheid. Het huidige systeem 
levert matige kwaliteit. Dit betekent, dat de kwaliteits-
nood zal blijven heersen, ook al vermindert de kwan-
titeitsnood. Het beleid dient daarom dringend te wor-
den gewijzigd. 
vervoer en verkeer 
a. Nationaal en internationaal. 
Los van alle technische vraagstukken die met het 
vervoer en het verkeer samenhangen, is het een 
gebiedende eis, dat zowel door wetgeving en opvoe-
ding als door het treffen van technische voorzieningen 
paal en perk wordt gesteld aan de groeiende ver-
keersonveiligheid, die ontstellende vormen heeft aan-
genomen. 
Internationaal moet Nederland ernaar streven zijn 
positie in de wereld nog te versterken. 
De vrije vaart ter zee dient met kracht te worden 
verdedigd. Tegen vlagdiscriminatie en eenzijdig ingrij-
pen in de zeescheepvaart moet stelling worden ge-
nomen. 
Hetzelfde geldt voor de burgerluchtvaart. Ook de 
vrijheid in de lucht dient evenals in het verleden met 
alle daarvoor geëigende middelen te worden bevor-
derd. Gestreefd moet worden naar samenwerking met 
andere landen. De gunstige ontwikkeling van de bur-
gerluchtvaart in het heden moet niet leiden tot het 
opgeven van pogingen om zulk een internationale 
samenwerking te bereiken. 
Het weg-, water- en railvervoer dient zijn plaats te 
vinden in het kader van de Europese politiek. De ge-
meenschappelijke markt vindt ook ten aanzien van het 
vervoer haar rechtvaardiging in het bevorderen van 
de internationale arbeidsverdeling. Nederland heeft 
door zijn ligging een bijzondere positie op vervoers-
gebied en het mag daarom aanspraak erop maken 
dat de Nederlandse vervoersbelangen in Europees 
verband geheel tot hun recht komen. Derhalve mogen 
de concessies die gedaan moeten worden om tot een 
volledig Europees vervoersbeleid te geraken de Ne-
derlandse vervoersbelangen in genen dele schaden. 
De positie van onze havens dient, mede gezien het 
hieraan verbonden grote belang voor onze nationale economie, centraal te worden gesteld. Alles moet 
worden gedaan om deze positie nog te verstevigen, 
waarbij een samenwerking tussen de Nederlandse 
havens en ook met die in België, een vereiste is. 
Het wegvervoer, zowel van personen als goederen, 
stuit meer en meer op moeilijkheden. 
Om de doorgaande wegen zo snel mogelijk aan het 
steeds toenemende verkeer aan te passen, zal het 
rijkswegenfonds wellicht verdere versterking be-
hoeven. 
Nog verdere verhoging van de motorrijtuigenbelas-
ting mag slechts met dat doel worden overwogen. 
b. Stadsverkeer. 
De verkeerssituatie in de steden, zowel wat betreft 
doorgaand als plaatselijk verkeer, is vaak zeer on-
bevredigend. 
Ten aanzien van de aansluiting op het gebied der 
gemeenten van de naar die gemeenten voerende 
rijkswegen moet het rijk op evenredige wijze in de 
kosten van aanleg en onderhoud dier aansluitende 
wegen bijdragen. 
Ten opzichte van maatregelen binnen de gemeenten 
dient de wetgeving zodanig te worden aangepast, dat 
de gemeenten door middel van parkeertarieven rege-
lend kunnen optreden. Het prijsmechanisme dient in 
deze benarde verkeerssituatie systematisch gehan-
teerd te worden. 
Het openbaar vervoer in en buiten de steden dient 
waar mogelijk te worden bevorderd. Naarmate het 
particuliere vervoermiddel duurder wordt, zal overi-
gens het openbaar vervoer meer kans op rentabiliteit 
maken. cultuur, onderwijs, 
sport en 
ontspanning 
algemeen 
Alle facetten van de cultuur moeten tot hun recht 
kunnen komen, zonder dat de overheid een cultuur-
patroon oplegt. 
De overheid moet helpen overal waar pogingen ge-
daan worden om het culturele peil van ons volk 
te verhogen. Bij dit beleid moet mede het Nederlands 
geestesmerk worden gehandhaafd. 
De scheppende mens moet de mogelijkheid hebben 
zich in vrijheid te ontplooien. De overheid dient daar-
toe voor culturele uitingen zo gunstig mogelijke om-
standigheden te bevorderen en de rechtspositie van 
kunstenaars te versterken. 
Door het overheidsbeleid moet worden bevorderd dat 
de bevolking in al haar geledingen, in het bijzonder de 
jeugd, deel kan hebben aan uitingen van de cultuur. 
De uitbreiding van het systeem van culturele jeugdpas- 
poorten, tegen vertoon waarvan lagere tarieven gel-
den, dient te worden nagestreefd. 
Een evenwichtig beleid ter zake van de regionale 
spreiding van cultuuruitingen moet actief worden be-
vorderd. 
Voor de taak van de overheid op het gebied van 
cultuur, jeugdvorming en ontspanning geldt, dat zij 
zich van directe inmenging in de uitvoering moet ont-
houden. 
Zij dient te eisen dat zoveel mogelijk de kostprijs voor 
het deel hebben aan deze activiteiten wordt betaald 
doch zal, waar dit niet kan, door middel van subsi-
diëring het doel moeten bevorderen. 
Verscholen subsidies zijn uit den boze. Duidelijk dient 
te blijken op welke wijze de verschillende activiteiten 
worden gesubsidieerd en tot welke bedragen. Op het gebied van het onderwijs liggen de mogelijk-
heden om de wens van ,,geljke kansen voor iedereen 
te vervullen. 
Het gaat erom dat een zoveel mogelijk gelijke aan-
vangspositie tot stand komt voor iedereen. 
Aan de jonge mensen zèlf is dan de taak van die 
kansen gebruik te maken. 
Het gehele Nederlandse volk heeft belang bij goed 
onderwijs en de jeugd heeft daar recht op. Het is dus 
gerechtvaardigd een zeer groot deel van de algemene 
middelen voor onderwijs te bestemmen. 
Met vooropstelling van de vrije keuze van de ouders 
dient het openbaar onderwijs te worden bevorderd en 
dient de bijzonder-neutrale vorm te worden nage-
steefd daar, waar het beperkte aantal scholen de ver-
wezenlijking van de doelstellingen van dit onderwijs 
in de weg staat. Oprichting van school- en ouder-
raden, waardoor de ouders meer inspraak krijgen in 
het beheer der openbare school, verdient aanmoedi-
ging. 
Nieuwe schoolvormen, nieuwe lerarenopleidingen, be-
geleiding" van leerlingen enz. kosten veel geld. Het 
is daarom pas verantwoord de Wet op het voortgezet 
onderwijs in werking te doen treden wanneer over de 
hiervoor benodigde middelen beschikt kan worden. 
Wel moet voorrang worden verleend aan verlaging 
van de leerlingenschaal en van splitsingsnormen van 
schoolklassen. Kwaliteit en resultaat van het onderwijs 
zullen hierdoor reeds belangrijk verbeteren. 
Voor wat het technisch onderwijs betreft is voorshands 
meer behoefte aan hogere technische scholen dan aan 
een vierde Technische Hogeschool. 
Financiële belemmeringen voor het volgen van elke 
vorm van onderwijs dienen te worden weggenomen. 
Studiebeurzen verdienen daarbij de voorkeur boven 
renteloze voorschotten. 
Een algemeen geldend systeem van integrale studie-
kostenvergoeding is onjuist. 
Het mag zo zijn dat de samenleving behoefte heeft 
aan meer goed opgeleide mensen, die mensen zelf 
volgen toch de opleiding allereerst in hun eigen 
belang. 
Het is daarbij een zaak van de verantwoordelijkheid 
der ouders om, als zij daartoe in staat zijn ook dank 
zij offers die zij zelf brengen, hun kinderen een goede 
opleiding te verschaffen. 
Belemmeringen van andere dan financiële aard (zgn. drempelvrees) die kinderen uit gezinnen waarin tot nu 
toe studeren niet voorkwam, ondervinden, dienen door 
goede voorlichting te worden weggenomen. 
De media radio en televisie kunnen hierin een grote 
rol spelen. 
Verkorting van de studieduur moet worden nage-
streefd. Harder werken door de studenten moet daar-
bij niet als onmogelijk of onjuist worden ter zijde 
gelaten. 
Kritische beschouwing der studieprogramma's moet 
onnodige ballast doen verdwijnen. 
Een krachtige aanpak van het vraagstuk van duur en 
omvang der studie is vereist, wil het mogelijk zijn in 
de behoefte aan afgestudeerden op ieder gebied te 
blijven voorzien. 
Daarbij is een betere en meer doelmatige taakverde-
ling tussen de instellingen van wetenschappelijk onder-
wijs zeker mogelijk en nodig. 
Op dit terrein is tot nu toe te weinig gebeurd. Aan 
deze klemmende vraagstukken dient met spoed te 
worden gewerkt. 
Differentiatie in een korte, op de maatschappij afge-
stemde studie en een voortgezette studie, gericht op 
de wetenschap, moet - waar mogelijk - worden na-
gestreefd. 
radio en televisie 
Het verlangen van de V.V.D. naar een werkelijk open 
omroepbestel op nationale basis is bekend. Ook op 
dit gebied keert de V .V.D. zich tegen vestiging of 
handhaving van monopolieposities. 
Bij een regeling op nationale basis dient rekening 
gehouden te worden enerzijds met de behoeften aan 
geestelijke, culturele en wetenschappelijke uitzendin-
gen en met het verlangen naar ontspanning, anderzijds 
met de beginselen van geestelijke vrijheid en gelijk 
recht voor alle stromingen. 
De V.V.D. meent, evenals vroeger, dat alle partijen 
bereid moeten zijn mede te werken aan een oplossing 
van het omroepvraagstuk. Dit betekent dat alle par-
tijen iets van hun wensen in het toekomstig omroep-
bestel moeten kunnen terugvinden en dat niet in feite 
aan de wensen van een der partijen volledig wordt 
tegemoet gekomen. 
Invoering van een recht op antwoord is dringend 
noodzakelijk. 
Een grotere zelfstandigheid van de regionale omroep 
is gewenst. Vrije-  jdsbet 
De betekenis van de vrije tijd is de laatste jaren sterk 
veranderd. Dit heeft verschillende oorzaken: 
- de arbeidstijdverkorting; 
- de gestegen welvaart, die grotere bevolkingsgroe-
pen de gelegenheid tot actieve vrije-tijdsbesteding 
biedt; 
- de voortschrijdende verstedelijking, die de natuur-
lijke recreatiegebieden terugdringt en daarmee de 
behoefte aan andere vormen van ontspanning oproept; 
- de eentonigheid van veler arbeid, die een zekere 
compensatie in de vrije uren noodzakelijk maakt; 
- de ruimere blik op de wereld, die de moderne 
mens door buitenlandse reizen, door voorlichting via 
pers, radio en televisie en door andere omstandighe-
den krijgt, doen hem hogere eisen stellen aan zijn 
recreatie. 
Kort gezegd betekent dit alles, dat vrije tijd niet 
langer een beperkte periode van rust tussen de 
arbeidsuren is, maar een wezenlijk onderdeel van 
ieders levenspatroon. De organisatievormen, waarin 
de vrije-tijdsbesteding moet worden opgevangen zijn 
veelal aan deze nieuwe situatie niet aangepast. Het 
apparaat heeft een stijl, die niet van deze tijd is. 
Reorganisatie is mede een taak van de overheid. Het 
geven van inhoud aan de nieuwe vormen is de op-
dracht aan het particulier initiatief. 
Wat betekent dit nu in feite? 
De overheid zal door wetenschappelijk onderzoek de 
behoeften op sociaal-cultureel gebied moeten vast-
stellen. Daarna zal een programma van financiële 
steun aan verschillende organisaties moeten worden 
opgesteld. De bijdrage van overheidswege dient ener-
zijds gericht te zijn op het verschaffen van accommo-
datie en deskundigheid, anderzijds op het aanmoedi-
gen van vrijwillige arbeid en op het aanvaarden van 
verantwoordelijkheid buiten arbeidstijd. Op de activi-
teiten zelf mag de overheid geen invloed uitoefenen. 
In de kosten van deze activiteiten behoren de betrok-
kenen zelf een redelijke bijdrage te leveren. Redelijk 
is in principe de kostprijs. Ligt die te hoog en zijn de 
activiteiten toch gewenst, dan moet de overheid sub-
sidiëren. !eugdvorming 
Verantwoorde vrije-tijdsbesteding is vooral belangrijk 
voor de jeugd. Veel jongeren hebben hun koers ten 
aanzien van speciale belangstellingen en hobbies nog 
niet bepaald. Het vervelingsgevaar, met zijn kwalijke 
gevolgen, dreigt hier sterk. Bovendien gaat het om 
een bijzonder grote groep: ongeveer de helft van de 
Nederlandse bevolking is jonger dan 25 jaar. Moge-
lijkheden voor ontspannings- en vormingsactiviteiten 
zullen dus in ruime mate moeten worden geboden. 
De nieuwe organisatievormen dienen zo te worden 
gekozen, dat voortdurende aanpassing een moderne 
ontwikkelingen mogelijk is. De jongeren zelf zullen 
hierop ruime invloed moeten kunnen uitoefenen. 
Bijzonder onverstandig zou het zijn het verband tussen 
vrije-tijdsbesteding en commercie te verdoezelen. Het 
is zinvoller deze relatie dienstbaar te maken aan het 
beoogde doel. 
sport 
De sportaccommodatie in Nederland laat veel te wen-
sen over. Dit heeft ertoe geleid, dat met betrekking 
tot de sport in vergelijking met veel andere landen 
een achterstand is ontstaan. Hier is verbetering nodig. 
In de eerste plaats uit een oogpunt van vrije-tijdsbe-
steding. Niet minder echter ter bevordering van de 
volksgezondheid. Groeiende welvaart en verhoging 
van het comfort bedreigen de lichamelijke fitheid. Er 
moeten dus betere accommodaties komen. Meer sport-
velden, meer sporthallen, meer zwembaden. Geschool-
de leiding is een eerste vereiste. Ook hier geldt dat 
de betrokkenen in principe de kostprijs moeten beta-
len. Ligt die te hoog en zijn de activiteiten toch ge-
wenst, dan moet de overheid subsidiëren. Het zou 
natuurlijk veel beter zijn, indien men deze kosten zou 
kunnen bestrijden uit de opbrengst van een ongelimi-
teerde sporttoto. buitenlandse 
politiek 
Verenigde Naties 
De organisatie der Verenigde Naties is, als ontmoe-
tingspunt der volkeren, bij uitstek geschikt aan het 
streven naar betere verstandhoudingen in de wereld 
gestalte te geven opdat eens recht en sociale recht-
vaardigheid overal zullen heersen. 
Daarnaast zouden de Verenigde Naties het aangewe-
zen orgaan kunnen zijn tot handhaving van de vrede 
en de veiligheid, daar waar deze worden bedreigd. 
Tot dit doel zou een permanente vredesmacht in het 
leven moeten worden geroepen, waaraan ook Neder-
land bereid zou moeten zijn manschappen ter be-
schikking te stellen. 
Het zou juist zijn, indien ook de Volksrepubliek China 
deel zou uitmaken van de Verenigde Naties. 
oost-westverhouding 
Een principiële politieke tegenstelling blijft de Oost-
Westverhouding beheersen. Toch dient op allerlei 
terreinen, vooral die van economische betrekkingen, 
van wetenschappelijke samenwerking en van culturele 
uitwisseling, naar verruiming der relaties gestreefd te 
worden, waardoor tevens een mogelijke bijdrage aan 
een klimaatsverbetering in de Oost-Westverhouding 
geleverd kan worden. 
Aandacht dient besteed te worden aan mogelijkheden 
om met handhaving van het machtsevenwicht in 
Europa door overeenkomsten inzake ontwapening en 
beperking van bewapening tot een vermindering van 
de latente spanning in de Oost-Westverhouding bij te 
dragen. deTen 
De vrijheid en veiligheid van de Europese landen en 
het bewaren van de vrede, die berust op handhaving 
van het machtsevenwicht in de Oost-Westverhouding, 
vereisen bij voortduring een krachtige militaire en 
politieke samenwerking tussen de Noordatlantische 
bondgenoten. De afschrikwekkende werking van het 
Noordatlantische militaire apparaat is, naast het bezit 
van nucleaire wapens, in hoge mate mede gebaseerd 
op de aanwezigheid van sterke conventionele strijd-
krachten. Het is deze omstandigheid die de Neder-
landse militaire inspanning zo bijzonder noodzakelijk 
maakt. Het is duidelijk dat het Nederlandse militaire 
apparaat zo efficiënt mogelijk dient te zijn, terwijl 
voorts een goede samenwerking van dit apparaat 
met het Nederlandse bedrijfsleven in beider belang 
dient te worden bevorderd. 
De Noordatlantische Verdragsorganisatie (NAVO.) 
blijft het aangewezen instrument om een oorlog tussen 
Oost en West te voorkomen. De handhaving en ver-
sterking van de banden tussen de Europese landen en 
de Verenigde Staten en Canada zal derhalve uitgangs-
punt voor het Nederlands beleid moeten blijven. Een 
consequentie hiervan is dat Nederland de overeenge-
komen bijdrage aan de gemeenschappelijke defensie 
moet leveren. 
Voorkoming van een uitbreiding van het aantal kern-
wapens bezittende landen door het sluiten van een 
zgn. non-proliferatieverdrag, dient uitgangspunt voor 
het Nederlandse beleid inzake kernwapens te zijn. 
Tegelijkertijd zal een oplossing moeten worden ge-
vonden voor de in toenemende mate urgente vraagstuk-
ken, waarvoor de N.A.V.O. gesteld is, doordat slechts 
enkele bondgenoten over de voor de gemeenschap-
pelijke defensie essentiële kernwapens beschikken. 
Een oplossing kan niet worden gevonden in het geven 
van beschikkingsmacht aan landen die thans geen 
kernwapens bezitten, maar dient te worden gezocht 
in een grotere invloed van deze bondgenoten op de 
gemeenschappelijke militaire planning. Nederland zal 
aan het zoeken naar een oplossing een actieve bijdrage 
moeten leveren ten einde met name te voorkomen dat 
de Bondsrepubliek Duitsland over een eigen kernmacht 
de beschikking zou krijgen. De strijd die in Vietnam ten koste van veel menselijk 
leed wordt gevoerd, geeft reden tot grote zorg. De 
alweer tegen de communistische agressie is echter 
zowel in het belang van de bevolking van Vietnam 
als van de vrede in geheel Zuidoost-Azië, noodzakelijk. 
Het Amerikaanse streven door onderhandelingen te 
komen tot een regeling, die de rechten en vrijheden 
van het Vietnamese volk waarborgt, dient ten volle te 
worden gesteund. De Nederlandse regering zou een 
actieve bijdrage aan het vinden van een dergelijke 
oplossing moeten leveren. 
Deze bijdrage zou o.a. kunnen bestaan in het instel-
len van een vredesmissie, die de mogelijkheden die er 
met betrekking tot het vinden van zon oplossing be-
staan, zou moeten onderzoeken en die zich bij voort-
during zou moeten oriënteren over de kansen op een 
voor alle partijen aanvaardbare regeling. Het zou 
bijzonder wenselijk zijn over deze aangelegenheid 
overleg met de Belgische en Luxemburgse regeringen 
te plegen, met als doel het beoogde initiatief in 
Beneluxverband te verwezenlijken. 
Ook zal in het kader van de Nederlandse hulpver-
lening uitvoering moeten worden gegeven aan een 
ruim hulpprogramma voor Zuid-Vietnam. Na het sta-
ken van de vijandelijkheden zal dit hulpprogramma tot 
geheel Vietnam moeten worden uitgebreid. 
ontwikkelingshulp 
Het schrijnende verschil in welvaart tussen de ont-
wikkelingslanden enerzijds en de hooggeïndustriali-
seerde landen anderzijds kan niemand onberoerd laten. 
De welvarende landen verrichten door het verlenen 
van hulp een taak van menselijkheid en rechtvaardig-
heid. Daarnaast is deze taak ter handhaving van de 
vrede in de wereld onontbeerlijk. Doel van het ver-
lenen van ontwikkelingshulp moet zijn de verhoging 
van het levenspeil der betrokken volkeren. Deze vol-
ken moeten zulks door eigen inspanningen en op hun 
eigen wijze trachten te verwezenlijken. 
Het is daarom van belang een gezonde en even-
wichtige ontwikkeling van de handel van de ontwik-
kelingslanden te bevorderen. Nederland zal het tot stand komen van internationale grondstoffenovereen-
komsten derhalve zoveel mogelijk moeten steunen. 
Daar waar de betrokken regeringen zulks wensen 
dient hulp bij de geboorteregeling te worden geboden. 
Nederland zal samen met andere landen (multilateraal) 
aan internationale hulpprogramma's moeten meewer-
ken; daarenboven zal het ook zelfstandig (bilateraal) 
een ruime bijdrage aan het lenigen van de nood in 
de ontwikkelingslanden moeten leveren. De V.V.D. 
wenst de hoogte van deze bijdrage niet in een bepaald 
percentage van het nationaal inkomen of in een be-
paald bedrag vast te leggen, maar mede afhankelijk 
te stellen van de doelmatigheid van de te verlenen 
hulp. 
Om versnippering van krachten te voorkomen is het 
nodig de bilaterale hulp te concentreren op een klein 
aantal landen en op een beperkt aantal projecten. De 
verplichtingen in koninkrjksverband dienen voorop te 
staan. 
Daarnaast zal Indonesië speciale aandacht moeten 
krijgen. Tevens moet worden overwogen in hoeverre 
het verlenen van gerichte ontwikkelingshulp aan Zuid-
Vietnam kan bijdragen tot een oplossing van de ge-
weldige problemen waarvoor dit land zich gesteld ziet. 
In het kader van de hulpprogramma's zal de uitzen-
ding van jonge specialisten naar de betrokken landen 
zoveel mogelijk moeten worden bevorderd, mede ook 
met het oog op kennisoverdracht. Dit zou o.a. kun-
nen geschieden door het scheppen van aantrekkelijke, 
met name financiële faciliteiten voor leden van het 
Jongeren Vrijwilligerskorps en andere organisaties die 
op het gebied van de ontwikkelingshulp werkzaam zijn. 
Indonesië 
Met voldoening kan worden geconstateerd dat de be-
trekkingen tussen Nederland en Indonesië zijn ver-
beterd. De Nederlandse regering dient erop aan te 
dringen dat uitvoering zal worden gegeven aan het 
in 1962 gesloten akkoord van New York. 
Nieuwe vormen van samenwerking zullen moeten wor-
den gevonden, welke een verdere uitwisseling van 
kennis en ervaring tussen beide landen mogelijk 
maken. i IÏ•T1 
Bij voortduring dient gestreefd te worden naar eenheid 
van Europa binnen het kader van de Atlantische ge-
meenschap. Dit streven brengt mee, dat in de nabije 
toekomst de E.E.G. met andere Europese landen zal 
moeten worden uitgebreid. De komende Europese 
Gemeenschap zal zowel naar binnen als naar buiten 
een liberale politiek moeten voeren; zij zal moeten 
ijveren voor nauwere banden met de landen van 
Noord-Amerika en zal bereid moeten zijn tot een 
royaal beleid ten aanzien van de ontwikkelingslanden. 
Het is teleurstellend te moeten vaststellen, dat te 
Brussel de nationale belangentegenstellingen steeds 
sterker op de voorgrond treden en dat van de door 
het Verdrag van Rome geboden mogelijkheden tot ver-
wezenlijking van een supra-nationale structuur in zo 
geringe mate gebruik wordt gemaakt. In deze situatie 
is waakzaamheid ten aanzien van essentiële nationale 
belangen geboden. 
Nederland dient voorstander te blijven van overdracht 
van bevoegdheden aan supra-nationale instellingen, 
waar het gaat om belangen die beter in Europees 
verband behartigd kunnen worden. 
Met het oog hierop dient het streven gericht te blijven 
op versterking van de democratische grondslagen 
van Europa. Een krachtig Europees parlement, door 
rechtstreekse verkiezingen tot stand gekomen, is daar-
bij een van de belangrijkste doelstellingen. 
Benelux 
In het licht van de recente Europese ontwikkelingen 
heeft de Benelux-samenwerking opnieuw aan beteke-
nis gewonnen. Een gemeenschappelijk optreden van de 
Beneluxpartners ten aanzien van grote internationale 
politieke vraagstukken zou uiterst waardevol kunnen 
zijn. Ook de interne samenwerking tussen de drie 
landen zou moeten worden versterkt. Met name zou-
den oplossingen moeten worden gevonden voor de 
moeilijkheden die het grensoverschrijdende goederen-
vervoer nog in zo sterke mate ondervindt. Op het 
gebied van de infrastructuur, industrialisatie en 
recreatie zou tussen Nederland en België een ge-
meenschappelijk regionaal beleid dienen te worden 
gevoerd. Ook op het stuk van harmonisatie der be-
lastingen alsmede ten aanzien van wetenschappelijk 
onderzoek is een actievere aanpak nodig. Algemeen secretariaat V .V.D. 
KONINGINNEGRACHT 61 
s-GRAVENHAGE 
Uitgave van het Hoofdbestuur van 
de Volkspartij voor Vrijheid en Democratie 