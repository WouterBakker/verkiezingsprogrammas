Verkiezingsprogramma 2021- 2025VOOR EEN STERKE 
EN EERLIJKE ECONOMIE
EEN BETROUWBARE 
EN DIENSTBARE OVERHEID 
EEN VEILIGE 
EN VERANTWOORDELIJKE
SAMENLEVINGDE TWEEDE HUISKAMER  
Voor dit verkiezingsprogramma hebben we leden en niet-leden van het CDA 
opgeroepen om hun beste ideeën voor het programma met ons te delen. Dit 
kon via de website van de Tweede Huiskamer der Staten-Generaal. Ruim 2000 
mensen hebben meegedacht en meer dan 18.000 ideeën ingestuurd. Met deze 
ideeën is de programma-commissie aan de slag gegaan en het resultaat vind je 
terug in dit programma. Je herkent de ingezonden voorstellen aan het icoontje 
van de blauwe Tweede Huiskamerzetel. Tweedehuiskamer.nlVoorwoord Wopke Hoekstra  4 
Nu doorpakken   6
 Onze prioriteiten 2021-2025  9
 
 We beschermen wat ons het meest dierbaar is:   
 onze families en gezinnen   12
 Een betere start voor alle jongeren  16
 Meer aandacht en zorg voor onze ouderen  19
 Zorg die voor iedereen beschikbaar, bereikbaar en  
betaalbaar is   23
Goed onderwijs dat iedereen gelijke kansen biedt 29 
Een veilige samenleving van vrijwilligers, 
verenigingen en coöperaties  36
Brood op de plank in een sterke, eerlijke en 
innovatieve economie  40
Verantwoorde uitgaven en eerlijke belastingen 45
Werk dat zekerheid, waardering en perspectief biedt 50
Nieuwe kansen in een digitale toekomst en innovatie  55
Meer ruimte om te wonen, werken en reizen in heel   
Nederland   58
Een land van sterke steden en regio’s 64
Rentmeesterschap in duurzaamheid en klimaat 68
Een gezonde toekomst voor de landbouw en visserij 73
Vertrouwen in de rechtsstaat en de overheid 79
Bescherming tegen criminaliteit en ondermijning 84
Een solide bondgenoot in Europa en de wereld 90
Een sterke krijgsmacht  95
Meer grip op migratie, integratie en burgerschap 98
Beschermen wat ons bindt en dierbaar is 104
Kiezen voor een nieuwe politiek van samenwerking  
en verbinding  108 
 
Colofon programma  110 
Verklarende woordenlijst  111
CDA-VERKIEZINGSPROGRAMMA 2021-2025 3 Inleiding
I  Thuis
II Een veilige en  
 verantwoordelijke 
 samenleving
III Een sterke   
 en eerlijke 
 economie
IV Een betrouwbare   
 en dienstbare   
 overheid 
V Een land van 
 waarden en 
 tradities
 
 SlotNu doorpakken
onze voorstellen voor een beter nederlandWe stropen de mouwen op.
De verkiezingen van 17 maart 2021 gaan over de vraag hoe we verder willen na deze 
crisis. Willen we terug naar hoe het was, of kijken we vooruit en gaan we aan de slag? 
Wij kiezen voluit voor de weg vooruit. Door grondig aan te pakken wat de afgelopen  
jaren op zijn beloop is gelaten en is scheefgegroeid. En op de keuzes die ons  
voorbereiden op de toekomst die voor ons ligt pakken wij door. De keuze voor  
een beter, eerlijker en duurzaam Nederland. 
Het Nederland van nu is gebouwd op de belofte van de vooruitgang. Wie zich inspant 
wordt daarvoor beloond en wie hard werkt kan van een dubbeltje een kwartje worden. 
Zo hebben de generaties voor ons dit land groot gemaakt en zijn we een van de  
beste landen ter wereld geworden om te wonen, werken en leven. 
Toch staat die belofte van vooruitgang voor steeds meer mensen onder druk.  
De coronacrisis heeft veel onzekerheden blootgelegd, maar al voor het virus rondging  
zorgden de grote veranderingen van deze tijd voor toenemende somberheid en  
verdeeldheid. Economische verschillen namen toe, de saamhorigheid nam af en  
de overheid bood steeds minder de bescherming waar mensen wel op rekenden. 
Daarom stropen we de mouwen op. Wij brengen de basis op orde door vertrouwde 
zekerheden als een vaste baan, een betaalbare woning en een veilige buurt ook  
voor de jongeren en gezinnen van nu weer bereikbaar en vanzelfsprekend te maken.  
Wij versterken de samenleving door onze normen te bewaken en onze waarden te  
beschermen. Wij investeren in de economie van morgen met een ambitieuze en  
duurzame toekomstagenda voor innovatie, technologie en de ontwikkeling van  
nieuwe regio’s. 
Verandering gaat niet vanzelf. Het begint bij de keuzes die we zelf maken.  
Dat maakt deze verkiezingen misschien wel tot de belangrijkste van onze generatie. 
Omdat we kunnen kiezen voor een eerlijkere, betere en duurzame toekomst.
 
De keuze voor een andere koers en een nieuw begin.
Wopke HoekstraVoorwoord Wopke Hoekstra
CDA-VERKIEZINGSPROGRAMMA 2021-2025 4Nu doorpakkenWopke Hoekstra   Lijsttrekker CDADeze verkiezingen gaan over het Nederland waar we met elkaar willen leven, wonen  
en werken. Over de toekomst van ons land en onze plek in Europa en de wereld.  
Over de grote keuzes van deze tijd. De opgave om het land uit de crisis te leiden is 
enorm, maar biedt ook kansen op een beter Nederland. 
Dit is onze visie op een beter Nederland.  
We hebben het voorrecht te leven in een mooi land. Een land waar vrijheid en  
burgerschap elke dag worden beleefd. Een welvarend land met een rijke historie.  
Een innovatief land van ontdekkers, vernieuwers en voorlopers in wetenschap en kunst. 
Een ondernemend land van pioniers en doeners, van start ups tot multinationals die  
in de regio even sterk staan als op de wereldmarkt. Een vrijwilligersland van  
mantelzorgers, buurtvaders en mensen van goede wil die steeds voor zichzelf en  
voor anderen het goede voor ogen hebben. 
Maar we zijn ook een land dat in de afgelopen jaren onzeker is geworden. 
In een tijd van grote veranderingen, globalisering en individualisering zijn we elkaar 
kwijtgeraakt. Met een deel van ons ging het beter dan ooit, maar anderen kregen 
steeds meer het gevoel grip te verliezen of aan de kant te staan. Onzekerheid over  
de toekomst heeft geleid tot een on-Nederlandse polarisatie. We missen het gevoel  
van solidariteit en saamhorigheid. Het vertrouwen dat we bij elkaar horen en één  
gemeenschap zijn. 
Corona heeft die onzekerheid vergroot. Het virus heeft kwetsbaarheden blootgelegd 
in de economie, op de arbeidsmarkt en in de zorg. Niet eerder werden onze vrijheden 
zozeer beperkt en waren de zorgen over onze toekomst, gezondheid en welvaart in  
het leven van elke dag zo tastbaar.  
Daarom is dit het moment om stil te staan bij de vraag waar we heen willen. Een  
beslissend moment om lessen te trekken en vooruit te kijken. Want de verandering die 
we willen, begint bij keuzes die we zelf maken. Voor een samenleving die zekerheid en 
bescherming biedt. Waar een eigen woning, een vaste baan en een fatsoenlijk inkomen 
voor iedereen bereikbaar zijn. Waar omzien naar elkaar, respect en fatsoen  
vanzelfsprekend zijn en vrijheid en solidariteit geen tegenstellingen. 
Om die keuzes te maken gaan we terug naar onze waarden. Want daar begint het  
voor ons allemaal mee, de grondbeginselen van de christendemocratie: solidariteit, 
6Nu doorpakken
CDA-VERKIEZINGSPROGRAMMA 2021-2025 nu doorpakkengespreide verantwoordelijkheid, publieke gerechtigheid en rentmeesterschap.  
Deze grondbeginselen vinden hun basis in de Bijbel. Wij laten ons hierdoor inspireren  
in ons handelen voor mens, maatschappij en overheid. 
Voor een betere toekomst van Nederland ligt er een opgave voor ons allemaal. De 
opdracht van gespreide verantwoordelijkheid is daarmee actueler dan ooit en biedt 
een antwoord op de onzekerheid van deze tijd en de groeiende tegenstellingen in onze 
samenleving. We moeten er samen de schouders onder zetten en samen doorpakken. 
Want we hebben de grote verantwoordelijkheid om goed voor onszelf en de mensen  
om ons heen te zorgen. En we hebben een tweede verantwoordelijkheid om naar  
vermogen bij te dragen aan iets dat groter is dan ons eigen zelf: de samenleving waar 
we onderdeel van zijn. Alleen samen krijgen we de verantwoordelijke samenleving die 
we voor ogen hebben. Daar zijn ieders talenten voor nodig, welke dat ook zijn.  
Samenwerking en gedeelde verantwoordelijkheid bieden perspectief en vertrouwen.  
Dat noemen we de coöperatieve samenleving, waar we samen sterker staan dan  
alleen. Wij geven alle ruimte aan de samenleving door onnodige regels te schrappen  
en zeggenschap terug te geven. En wij versterken het vertrouwen dat we één  
gemeenschap zijn en met elkaar elke uitdaging aan kunnen. 
Niet alleen in de samenleving, ook in de economie geldt dat ieder zijn verantwoordelijk-
heid heeft. We werken toe naar een eerlijke economie. Samen de schouders eronder, 
samen doorpakken. Met ondernemers bouwen wij aan een duurzaam, concurrerend  
en innovatief Nederland. Als goede rentmeesters schuiven we geen problemen door 
naar volgende generaties, maar nemen we onze verantwoordelijkheid voor hun  
toekomst. We pakken de kansen die onderzoek en innovatie bieden. En waar de markt 
tekortschiet nemen we de regie terug door de samenleving in stelling te brengen en  
de samenwerking van onderop te vergroten.
Ook bij de overheid ligt een duidelijke verantwoordelijkheid, ook van de overheid vragen 
we om nu door te pakken. Om uit de crisis te komen investeren we in een krachtig 
herstel en nieuwe banen en maken we tegelijk de omslag naar een sterke, eerlijke en 
innovatieve economie. Tegelijkertijd ligt er bij de overheid een verantwoordelijkheid om 
weer dienstbaar en slagvaardig te worden, om er voor de burgers te zijn. Een overheid 
die zowel oplossingen als bescherming biedt en tegelijk de ruimte laat aan de samen-
leving om eigen keuzes te maken. We werken aan het herstel van vertrouwen dat in  
de afgelopen periode is geschaad en verbeteren de kwaliteit en de dienstverlening. 
7Nu doorpakken
CDA-VERKIEZINGSPROGRAMMA 2021-2025 Dit zijn onze voorstellen voor een beter Nederland. In een nieuw sociaal contract  
herstellen we het evenwicht tussen de burger, de markt en de overheid. En laten we 
niet los tot het goed geregeld is. We pakken door. 
****
Corona is een ongekende crisis die ons allemaal raakt. In de economie, in de samen-
leving, maar zeker ook in de wereld om ons heen. De opdracht om ons land uit de crisis 
te leiden is groot en komt bovenop de grote vraagstukken die er voor corona al lagen: 
het klimaat, de vergrijzing, migratie en de polarisatie van de samenleving. Niet eerder 
kreeg één generatie zoveel urgente keuzes voorgelegd als de generaties van nu. 
Daarom is dit ook geen klassiek verkiezingsprogram. Niet alles is tot drie decimalen 
achter de komma uitgerekend. Dat past niet bij de grote keuzes die voorliggen. Het is 
een veranderagenda, waarin wij aangeven waarom wij deze keuzes willen maken.  
Dat geeft ruimte én richting aan onze volksvertegenwoordigers om na de verkiezingen 
te doen wat nodig is. Om door te kunnen pakken daar waar het nodig is. Maar het geeft 
vooral de ruimte aan het fundamentele en morele debat over hoe dat andere Nederland 
eruit moet zien.  
We weten nu nog niet wat ons te wachten staat. Hoe lang het virus nog rondwaart  
en hoe diep de economische crisis zal zijn. Daarom presenteren we onze keuzes,  
maar zijn we behoedzaam in onze beloftes en kunnen sommige ambities wat meer  
tijd kosten. Wel staat vast: dit is het moment voor verandering. Wij staan klaar.  
Om verantwoordelijkheid te nemen. Om nu door te pakken.
8Nu doorpakken
CDA-VERKIEZINGSPROGRAMMA 2021-2025 1. Wij zetten de schouders onder een 
krachtig economisch herstel en 
investeren in nieuwe banen, kennis 
en innovatie. We gaan voor de beste 
ideeën van Nederlandse bodem als 
basis voor een sterke en eerlijke 
economie van morgen.  
2. Wij willen een dienstbare en  
beschermende overheid die er altijd 
voor de burger is. We herstellen 
het vertrouwen dat in de afgelopen 
periode is geschaad en versterken 
de instituties die in onze samen-
leving zorgdragen voor het algemeen 
belang.  
3. Je gezin is je thuis waar we altijd 
voor elkaar zorgen. Daarom bieden 
wij gezinnen meer tijd en ruimte om 
werk en thuis te combineren. Wij 
ontzorgen jonge ouders met een 
nieuwe regeling voor kinderopvang 
en bieden ondersteuning aan  
mantelzorgers.  
4. Iedereen doet mee en neemt  
verantwoordelijkheid. Alleen als we 
die verantwoordelijkheid gezamenlijk 
oppakken, kunnen we de uitdagingen 
die voor ons liggen aan.  
5. Wij versterken de strijd tegen 
ondermijning en de georganiseerde 
criminaliteit in ons land. Met meer 
capaciteit voor politie en justitie en hogere straffen pakken we door  
om een serieuze ontwrichting van  
de rechtsstaat en de samenleving  
te voorkomen.   
6. Wij houden de zorg voor iedereen 
bereikbaar, beschikbaar en  
betaalbaar door de zorg beter te 
organiseren, te blijven innoveren  
en meer te investeren in preventie 
en gezondheid. Wij houden het eigen 
risico gelijk en versterken de zorg 
dichtbij huis en in de regio.  
 
7. Wij maken serieus werk van de  
vergroening en verduurzaming van 
ons land. Met een groene en schone  
leefomgeving, investeringen in 
schone energie en vermindering  
van uitstoot dragen we bij aan de 
doelen van Parijs. Wij betrekken 
burgers vooraf bij grote besluiten 
en bieden ruimere regelingen voor 
investeringen in isolatie en energie-
besparing aan je eigen huis.  
8. Wij zorgen dat je in elke baan weer 
de waardering, zekerheid en ruimte 
krijgt om het beste uit jezelf te halen 
en te bouwen aan je eigen toekomst. 
We zorgen dat meer werken ook 
meer loont. >>   
    
9Nu doorpakken
CDA-VERKIEZINGSPROGRAMMA 2021-2025 onze prioriteiten 2021-20259. Wij pakken het woningtekort aan 
door in heel het land in de komende 
tien jaar een miljoen betaalbare en 
duurzame woningen te bouwen. Een 
kwart van de nieuwbouw is bestemd 
voor starters en jongeren en we  
bieden meer variatie in het 
woningaanbod voor ouderen.  
10. Van krimpgebieden maken we groei-
regio’s door volop te investeren in de 
ontwikkeling van nieuwe, innovatieve 
economische clusters in het hele 
land. Zo maken we optimaal gebruik 
van de ruimte die de regio biedt  
en houden we de grote steden 
leefbaar en betaalbaar voor iedere 
portemonnee. 11. Wij versterken de grip op migratie  
om de integratie en opvang beter  
te organiseren en het draagvlak  
voor asiel en migratie te behouden. 
In Europa maken we afspraken over 
een solide asiel- en migratiebeleid 
voor de toekomst.  
12. Als klein land met een open  
economie hebben wij voor onze 
welvaart en veiligheid groot belang 
bij een sterk en stabiel Europa,  
dat staat voor de bescherming  
van de waarden van democratie 
en rechtsstaat en onze manier van 
leven. Investeringen in Defensie  
zijn nodig om onze veiligheid te 
beschermen.
Wij zetten de schouders onder  
een krachtig economisch herstel  
en investeren in nieuwe banen,  
kennis en innovatie
10Nu doorpakken
CDA-VERKIEZINGSPROGRAMMA 2021-2025 onze prioriteiten 2021-2025THUIS 
Het gezin is de plek waar je opgroeit en waar  
je alles leert wat je later nodig hebt. In onze 
gezinnen en families leren we van elkaar en zijn 
we thuis. Daarom beschermen en versterken wij 
dat wat het belangrijkste is in het leven.
CDA-VERKIEZINGSPROGRAMMA 2021-2025 Thuis12
Nu doorpakkenIeder gezin of familie is een thuis. Het maakt geen verschil of je alleen woont, met  
zijn tweeën of met meer; in een traditioneel gezin, in een samengesteld gezin, als  
alleenstaande ouder of in een regenbooggezin. Daar waar mensen onvoorwaardelijk 
voor elkaar zorgen en elkaar steunen ben je geborgen en beschermd. 
We beschermen en versterken  
het belangrijkste wat we hebben
 
Maar juist dat thuis staat steeds vaker onder druk. Voor jonge gezinnen is de  
combinatie van werken en zorgen een hele opgave. Het is permanent spitsuur en  
daardoor is er te weinig tijd voor elkaar. Ook de kosten voor levensonderhoud zijn 
steeds hoger geworden. Eén gewoon inkomen van een leraar of verpleegkundige is 
al lang niet meer genoeg om jezelf en je gezin te onderhouden, een betaalbaar huis 
te vinden en de studie van je kinderen te betalen. Een op de negen kinderen groeit op 
in armoede en gezinnen met middeninkomens merken steeds vaker dat ze buiten alle 
regelingen vallen en voor alles de volle mep moeten betalen. 
Dat moet anders. Wij kiezen voor een gezinsvriendelijke samenleving, waar het belang 
van onze kinderen en gezinnen steeds voorop staat en waar we daar samen voor  
verantwoordelijk zijn. Omdat sterke gezinnen en hechte families de basis zijn waar  
je altijd op kan terugvallen. De hoeksteen van onze samenleving.
• Veel gezinnen zijn een steeds groter deel van hun inkomen kwijt aan vaste lasten. 
Dat raakt vooral de middeninkomens die buiten de aanvullende regelingen  
vallen. Daarom willen wij hen voorrang geven bij lastenverlichting. Ook willen wij 
maatregelen die de extra uitgaven voor energiebesparing en isolatie in de eigen 
woning voor burgers betaalbaar houden. Met de nieuwe basisbeurs kunnen  
jongeren doorleren zonder grote schulden te maken.  
• De landen om ons heen kennen veel ruimere regelingen die de zorg van  
gezinnen verlicht. Wij verruimen de kindregelingen en bieden jonge ouders extra 
ondersteuning in de vorm van meer betaald verlof na de bevalling voor één van de 
ouders, meer kinderopvang en betere (financiële) faciliteiten om de combinatie van 
werk, zorg voor het gezin en maatschappelijke betrokkenheid vol te houden.  We beschermen wat ons het meest dierbaar is: onze families en gezinnenCDA-VERKIEZINGSPROGRAMMA 2021-2025 Thuis13
Nu doorpakken• In een nieuwe regeling voor de kinderopvang wordt de opvang rechtstreeks  
betaald door de overheid met een beperkte inkomensafhankelijke bijdrage voor  
de ouders. De nieuwe regeling is bedoeld voor werkende ouders, voor chronisch 
zieken die niet of beperkt voor hun kinderen kunnen zorgen, maar ook voor  
kinderen die anders met een achterstand aan het basisonderwijs beginnen.   
• Thuiswerken bleek in de coronacrisis veel voordelen te hebben. In het verkeer 
zorgde het bovendien voor minder files en uitstoot. Daarom stimuleren wij  
thuiswerken voor beroepen waarin dat mogelijk is. Afspraken over het combineren 
van kantoor- en thuiswerk en flexibele werktijden worden opgenomen in de cao’s. 
Daarbij mag de soms negatieve invloed van thuiswerken op het sociale aspect  
van werken niet uit het oog worden verloren.  
•  Werkgevers en werknemers gaan afspraken maken over ruimere mogelijkheden 
voor calamiteitenverlof en rouwverlof. We verruimen de aanspraak op het  
ouderschapsverlof tot het 18e jaar.  
• Mantelzorg overkomt je. Dat doe je als een naaste je zorg nodig heeft. Wij willen 
een betere ondersteuning voor mantelzorgers om die zorg ook te kunnen bieden. 
Wij vergroten het aanbod van respijtzorg en maken de aanvraag eenvoudiger.  
Wij willen in meer CAO’s afspraken over mantelzorgverlof en willen ook meer 
mogelijkheden voor scholieren en studenten die naast hun opleiding mantelzorg 
bieden aan een familielid of buurtgenoot. Ook moet er meer aandacht komen voor 
mantelzorgers die het mogelijk maken dat ouderen langer thuis blijven wonen.  
• Wij komen met een concreet plan om het aantal kinderen dat in armoede opgroeit 
in vier jaar tijd te halveren. Gezinnen worden geholpen met werk, gemeenten 
krijgen meer ruimte (en de daarbij behorende financiële middelen) voor maatwerk 
en de regels voor schuldeisers worden aangescherpt. Zo wordt het toepassen van 
risico-opslag bij leningen aangepakt, komt er een maximum aan de incassokosten 
en wordt de maximale termijn voor schuldhulpverlening teruggebracht van drie 
naar anderhalf jaar. Om te zorgen dat minder mensen in de schulden komen  
worden flitskredieten geregistreerd.  
• De overheveling van de jeugdzorg naar de gemeenten heeft de zorg toegankelijker  
gemaakt, maar ook veel duurder. We zien een wildgroei van nieuwe aanbieders 
die heel gemakkelijk veel geld verdienen aan de lichte zorg. Er is sprake van een CDA-VERKIEZINGSPROGRAMMA 2021-2025 Thuis14
Nu doorpakkentoename van jongeren in de jeugdzorg. Hierdoor is de zwaardere zorg in de knel 
gekomen en kampen veel gemeenten met grote tekorten. De ketensamenwerking 
in de jeugdzorg staat onder druk. Daarom moeten we met gemeenten scherper 
kijken naar welke zorg echt nodig is voor jongeren en stellen we hogere eisen aan 
zorgaanbieders. We stimuleren samenwerking met huisartsen, zorgverzekeraars 
en passend onderwijs. Ook verbeteren we de ketensamenwerking, met name ten 
behoeve van jeugdbescherming en essentiële jeugdzorg. We kijken kritisch naar 
de organisatie van de specialistische jeugdzorg. We trekken samen met gemeen-
ten op in het oplossen van de jeugdzorgproblematiek, ook in het grip krijgen op de 
toegang tot jeugdzorg. In situaties waarin meerdere instanties betrokken zijn, wordt 
één eindverantwoordelijke instantie aangewezen. Dyslexie-problematiek hevelen 
we over van jeugdzorg naar onderwijs, met de budgetten die daarbij horen.  
• De coördinatie en onderlinge communicatie door hulpverlenende instanties in de 
jeugdzorg dient te worden verbeterd door in situaties waarin meerdere instanties 
betrokken zijn één eindverantwoordelijke instantie aan te wijzen.  
• Mensen met een beperking zijn burgers die net als iedereen mee willen doen 
in onze samenleving. In lijn met het VN-Verdrag voor mensen met een handicap 
kijken we niet naar wat niet kan, maar zoeken we altijd naar oplossingen hoe het 
wel kan. Kinderen met een beperking die naar een gewone school kunnen, moeten 
deze mogelijkheid krijgen. Daarnaast willen we meer mogelijkheden voor sport 
en beweging voor deze groep. Ook voor mensen met een beperking geldt als 
uitgangspunt dat werk moet lonen.  
• 
 Als familie- en gezinspartij willen wij een goede en ruime regeling voor 
deelgezag. Partners die de verantwoordelijkheid dragen voor het opgroeien 
en opvoeden van kinderen moeten daarvoor ook juridisch de ruimte krijgen.  
Het belang van het kind staat hierbij altijd voorop.  
• Als de relatie tussen ouders of partners tot problemen leidt of stuk loopt kijken  
wij altijd als eerste naar het belang van de kinderen. Om vechtscheidingen   
te voorkomen bieden we laagdrempelige relatiehulp via de centra voor Jeugd en 
Gezin. Het is belangrijk dat kinderen het recht hebben op het onderhouden van  
de relatie met hun respectievelijke ouders en grootouders. CDA-VERKIEZINGSPROGRAMMA 2021-2025 Thuis15
Nu doorpakken•  Wij willen kinderen beter beschermen tegen ongewenste en ongezonde  
invloeden van commercie en marketing, slechte voeding en verslaving.  
Marketing gericht op kinderen en in-game aankopen in online games voor  
kinderen worden aangepakt. Onlinekanalen komen onder het regime van de  
Kijkwijzer en er komt meer aandacht voor de opvoeding in de ‘digitale wereld’.  
• Het is belangrijk dat kinderen al vroeg leren omgaan met geld. Daarom roepen  
wij een nieuwe zilvervlootrekening in het leven, waarbij kinderen op hun 18e  
verjaardag een premie ontvangen over het gespaarde geld. Zo maken we sparen 
voor kinderen toch aantrekkelijk bij de huidige lage rentestand. De maximale  
jaarlijkse inleg krijgt een vrijstelling voor de vermogensrendementsbelasting.     
• Wij beschermen gezamenlijke feestdagen en de zondag als rust- en familiedag, 
om samen met je gezin, je familie en vrienden tijd voor elkaar te hebben en te  
ontspannen van een drukke week. We vragen hier aandacht voor bij werkgevers.CDA-VERKIEZINGSPROGRAMMA 2021-2025 Thuis16
Nu doorpakkenCorona heeft het leven van jongeren op zijn kop gezet. Van de ene op de andere dag 
gingen scholen dicht en zaten de meeste jongeren thuis. Stappen of sporten zat er 
even niet in en veel jongeren verloren hun eerste baan of bijbaantje. Als samenleving 
deden we een groot beroep op hun solidariteit: om de ouderen en kwetsbaren te  
beschermen leverden de jongeren veel van hun vrijheid in.  
Alles op alles zetten om te voorkomen  
dat de jongeren van nu opgroeien als  
de corona generatie van later
Die solidariteit vraagt ook dat we met elkaar alles op alles moeten zetten om te  
voorkomen dat de jongeren van nu opgroeien als de coronageneratie die straks  
veel minder kansen krijgt dan de generaties voor hen. Ook al voor corona hadden  
veel jongeren het gevoel klem te zitten voordat ze van start gaan met hun eigen  
leven. Ze moeten schulden maken om door te leren en een vaste baan of een eigen 
woning is voor velen onbereikbaar geworden. De overstap naar zelfstandigheid of  
het starten van een eigen gezin zijn daardoor veel zwaarder dan voor veel generaties 
voor hen. 
Meer dan voorheen groeien jongeren op in gescheiden werelden. Na de basisschool 
kom je binnen je eigen bubbel steeds minder mensen tegen met een andere  
achtergrond. Dat is niet goed. In de coöperatieve samenleving hebben we elkaar  
altijd nodig en zijn gedeelde ervaringen belangrijk om het idee levend te houden dat  
we één gemeenschap vormen. Nieuwe ontmoetingen zijn ook een belangrijk wapen  
in de strijd tegen de toenemende eenzaamheid onder jongeren.
• 
 Wij willen een nieuwe basisbeurs in de plaats van het huidige leenstelsel. 
Zo zorgen we dat alle jongeren weer de kans krijgen om zonder aarzelingen 
of belemmeringen door te leren in een vak of een studie. Daarnaast willen wij bij 
invoering van de nieuwe basisbeurs compensatie voor de ‘leenstelselgeneratie’.  
• Wij vragen aandacht voor jongeren die in coronatijd achterstanden hebben  
opgelopen of geen stage konden lopen. Zeker voor veel kwetsbare jongeren is  
het sluiten van de scholen extra zwaar geweest vanwege persoonlijke problemen Een betere start voor alle jongerenCDA-VERKIEZINGSPROGRAMMA 2021-2025 Thuis17
Nu doorpakkenof de thuissituatie. Met zomerscholen en een goede begeleiding bij doorstroming 
kunnen we de schade voor hen beperken.  
• Eenzaamheid blijft een serieus risico voor jongeren. We stimuleren lokale  
initiatieven die samenhangen met de zorg voor jongeren en betrokkenheid van 
sport, onderwijs en aanpalende sectoren.  
• De maatschappelijke diensttijd is al voor duizenden deelnemende jongeren 
een succes. Daarom willen wij dat deze diensttijd verder wordt ontwikkeld tot een 
landelijk dekkend en duurzaam netwerk voor alle jongeren tussen de 16 en 20 jaar, 
genaamd de nationale diensttijd. Jongeren gaan met elkaar aan de slag en leren 
hoe mooi en belangrijk het is om je in te zetten voor een ander en de samenleving. 
Dat kan bij Defensie maar ook bij maatschappelijke projecten op het terrein van 
zorg, welzijn, veiligheid, sport, natuur en klimaat. Voor voortijdige schoolverlaters  
of probleemjongeren kan de diensttijd een impuls zijn om een nieuwe weg in te 
slaan. Duurzame projecten dienen vanuit de samenleving en gedragen door de 
gemeenschap te ontstaan.  
• Ook in het onderwijs vinden wij het belangrijk dat jongeren buiten hun eigen  
bubbels elkaar blijven tegenkomen. Daarom willen we naast de Europese  
Erasmus projecten ieder jaar een landelijke Erasmus week, waarin leerlingen  
van verschillende soorten middelbaar onderwijs van school wisselen om  
ervaringen uit te wisselen en elkaar te leren kennen. Scholen worden hiervoor 
voldoende gefaciliteerd.  
• De woningnood raakt veel jongeren. Wachtlijsten voor een huurwoning zijn  
oneindig lang en een koophuis is vaak onbetaalbaar. Daarom gaan wij in het  
Nationale woonplan een kwart van de nieuwbouwwoningen bestemmen voor 
jongeren en starters. We komen met een nieuwe vorm van premie A-woningen  
en maken de startersleningen aantrekkelijker. Ook stellen wij in het woonplan  
een concreet doel waar en hoeveel nieuwbouwwoningen bestemd worden voor 
betaalbare en flexibele woonvormen voor ouderen. Daarnaast maken we werk  
van doorstroming, waardoor vaak te grote eensgezinshuizen waarin senioren  
wonen beschikbaar komen voor jonge gezinnen. Tevens willen we dat een  
studieschuld minder zwaar weegt op de maximale hoogte van het hypotheek-  
bedrag. We nemen belemmeringen weg om overbodige kantoorpanden en  
winkels zo snel mogelijk om te bouwen tot starterswoningen en appartementen.CDA-VERKIEZINGSPROGRAMMA 2021-2025 Thuis18
Nu doorpakken• Wij willen een duidelijke stem voor jongeren in het politieke debat over hun  
eigen toekomst. Dat kan natuurlijk altijd door lid te worden van een politieke partij 
als het CDA en mee te praten over de koers van onze partij. Maar wij willen ook 
een betere vertegenwoordiging van jongeren in adviesraden als de SER en  
maatschappelijke instellingen als woningcorporaties en pensioenfondsen.CDA-VERKIEZINGSPROGRAMMA 2021-2025 Thuis19
Nu doorpakkenDoor de groeiende aandacht voor gezond leven en de goede zorg worden velen van 
ons steeds ouder. Dat is een rijkdom. Het bereiken van je pensioenleeftijd is al lang niet 
meer het begin van je oude dag, maar de start van een nieuwe levensfase. Met meer 
tijd voor je familie, je omgeving en de leuke dingen van het leven.  
De beste manier om gezond oud te worden is door actief mee te blijven doen. Met de 
vergrijzing krijgen we een grote groep ouderen met een rijke levenservaring die nog 
volop in het leven staan en veel langer dan vroeger een unieke eigen bijdrage leveren 
aan onze samenleving. De extra zorg en aandacht die zij op latere leeftijd nodig  
hebben, brengen we met elkaar op.  
Wij willen dan ook veel meer mogelijkheden voor ouderen die langer willen doorwerken 
of juist geleidelijker willen afbouwen. In hun werk, maar ook als vrijwilliger kunnen zij 
hun waardevolle werk- en levenservaring delen met de jongere generaties. Wij bieden 
ouderen meer keuze en variatie in een betaalbaar woningaanbod, dat past bij hun 
nieuwe levensfase. 
Ouder worden is de kroon op een lang leven 
en even waardevol als het leven daarvoor
 
In de coöperatieve samenleving spelen ouderen een onmisbare rol. Ze springen bij  
als oppas voor de kleinkinderen, als vrijwilliger of als mantelzorger voor hun partner of 
iemand in de buurt. Op hun beurt mogen onze ouderen altijd rekenen op de zorg van 
ons allemaal. De gelegenheid om voor anderen te kunnen zorgen in de wetenschap  
dat er voor jou gezorgd wordt als dat nodig is, is voor ons allemaal veel belangrijker  
dan we denken. Maar voor ouderen versterkt die wederkerigheid het gevoel dat ze 
betrokken blijven en gewaardeerd worden. 
In de laatste levensfase wordt de kwetsbaarheid een grotere zorg in het dagelijks  
leven. Zorgen over je gezondheid of veiligheid kunnen leiden tot een gevoel van  
afhankelijkheid. Die fase kan confronterend zijn, maar mag in onze samenleving nooit 
leiden tot een gevoel tot last te zijn. Ouder worden is de kroon op een lang leven en 
daarmee net zo waardevol als de rest van het leven daarvoor. Meer aandacht en zorg voor onze ouderenCDA-VERKIEZINGSPROGRAMMA 2021-2025 Thuis20
Nu doorpakken• Wij willen meer aandacht voor ouderen op de arbeidsmarkt. We treden streng  
op tegen leeftijdsdiscriminatie en belemmeringen om langer door te werken of  
het werk geleidelijk af te bouwen worden weggenomen. Met onze voorstellen  
voor leerrechten zorgen we dat iedere oudere tot aan het pensioen gekwalificeerd 
blijft voor het werk dat hij of zij doet. Wij verlagen drempels om ouderen in dienst  
te nemen en te houden.  
• We introduceren een recht op deeltijdpensioen, waarmee je vanaf vijf jaar voor 
de AOW-leeftijd minder kunt gaan werken. Werknemers en werkgevers maken 
hierover per sector afspraken in de eigen cao’s.  
• 
 Wij willen dat scholen, bedrijven en verenigingen vaker een beroep doen  
op ouderen om als vrijwilliger, coach of mentor hun kennis en ervaring   
te delen met jongere generaties.  
• Wij willen meer variatie in het aanbod van woonvormen voor ouderen.   
Verzorgingshuizen nieuwe stijl, hofjes en kleinschalige appartementencomplexen 
zijn een aantrekkelijk alternatief voor ouderen die wel op zichzelf willen blijven  
wonen, maar niet langer de zorg voor een heel huis willen hebben. Denk hierbij  
ook aan gemengde woonvormen van jongeren en ouderen, zodat de jongere  
generatie ‘burenhulp’ kan bieden aan de oudere generatie als daar behoefte aan is.  
• Eenzaamheid blijft een serieus probleem voor ouderen die om zich heen steeds  
meer mensen zien wegvallen. We zetten het landelijke Actieplan ‘Een tegen 
eenzaamheid’ voort en stimuleren lokale initiatieven die samenhangen met de 
nationale diensttijd voor jongeren. We roepen iedereen op om door te gaan met 
de hartverwarmende initiatieven van ‘zorg voor elkaar’ die tijdens de coronacrisis 
ontstonden.  
• Iedere fase van het leven is waardevol, ook als de laatste levensfase gepaard 
gaat met gebreken of gezondheidsklachten. Die kwetsbaarheid hoort bij het leven 
en juist dan moeten we er voor ouderen zijn met goede zorg, ondersteuning en 
aandacht voor zingevingsvragen.  
• Kwaliteit van leven gaat over veel meer dan alleen de vraag wat medisch  
mogelijk is. Daarom willen wij meer ruimte en tijd voor het gesprek tussen ouderen, 
hun familie en de mensen in de zorg over de vraag welke zorg het beste is. CDA-VERKIEZINGSPROGRAMMA 2021-2025 Thuis21
Nu doorpakken• Op hogere leeftijd worden ouderen kwetsbaarder voor oplichting en kleine  
criminaliteit, ook via het internet. Dit heeft een grote impact op hun gevoel van 
veiligheid. Wij willen dat de politie, banken en bedrijven altijd extra aandacht 
geven aan meldingen en aangiftes van ouderen en extra aandacht voor veiligheid 
in verband met cybercriminaliteit.  
• Wij steunen het nieuwe pensioencontract, waarover sociale partners na vele 
jaren van overleg een akkoord hebben bereikt. Dat betekent dat we de in het  
pensioenakkoord genoemde doelen en randvoorwaarden steunen. Daarbij gaan  
wij ervan uit dat voor de transitieperiode kortingen zoveel mogelijk worden  
voorkomen. Wij vinden het belangrijk dat bij de collectieve overgang de belangen 
van alle deelnemers, inclusief de gepensioneerden, goed worden beschermd.  
Dat vereist voldoende (mede)zeggenschap en goede juridische en procedurele 
waarborgen. Hier ligt ook een belangrijke rol voor de Tweede Kamer. Deze moet 
de wetgeving goed controleren, met name daar waar het gaat om de Europees-
rechtelijke houdbaarheid, het voorkomen dat het pensioen in de toekomst te 
volatiel wordt, de balans tussen generaties en het voorkomen dat fondsen mogen 
beleggen met geleend geld (ook niet voor een bepaald cohort). Het pensioenstel-
sel blijft een nationale verantwoordelijkheid en wordt tegen lage kosten uitgevoerd.  
Wij blijven aandringen op een goede regeling voor het nabestaandenpensioen  
en het arbeidsongeschiktheidspensioen. Ook voor zelfstandigen moet het  
eenvoudiger en vanzelfsprekender worden om een pensioen op te bouwen.  
• Veel ouderen en kwetsbaren lopen nu nog toeslagen mis, omdat ze niet weten 
voor welke regelingen ze in aanmerking komen. Wij willen een betere voorlichting 
over de bestaande regelingen in begrijpelijk Nederlands. Ook maken we het  
makkelijker dat de eigen kinderen of anderen namens de ouderen of kwetsbaren 
een aanvraag indienen. EEN VEILIGE EN 
VERANTWOORDELIJKE 
SAMENLEVING  
In een veilige en verantwoordelijke samenleving dragen we zorg voor 
elkaar. We moeten nu doorpakken door te zorgen voor goed onderwijs 
voor scholieren en studenten. Kwetsbaren en ouderen omringen wij met 
aandacht en zorg. De kracht van onze samenleving ligt in samenwerking 
van mensen die zelf hun schouders eronder zetten en omzien naar elkaar. 
Dat geeft het vertrouwen dat we met elkaar iedere uitdaging aan kunnen.Nu doorpakken23
Een veilige en verantwoordelijke samenleving CDA-VERKIEZINGSPROGRAMMA 2021-2025 Bij geboorte, ziekte en in de laatste levensfase zijn wij het meest kwetsbaar en  
afhankelijk van de aandacht en liefde van anderen. Op die momenten wil iedereen  
de beste zorg en ondersteuning van de mensen in de zorg. Aan hen vertrouwen we  
het kostbaarste in ons leven toe: onze gezondheid. 
Alle mensen in en rond de zorg leveren een ongelooflijke prestatie in de aanpak  
van het coronavirus. Dag en nacht zijn ze in touw voor de zorg voor patiënten,  
de verzorging van onze ouderen en de zoektocht naar een vaccin. Tegelijk zien we  
ook hoe kwetsbaar de zorg is in tijden van crisis. Meer dan ooit beseffen we hoe  
kostbaar onze gezondheid is en dat we altijd met elkaar de verantwoordelijkheid  
dragen om de zorg voor iedereen beschikbaar, bereikbaar en betaalbaar te houden. 
Zorg is een basisrecht. Dat betekent dat zorg voor iedereen beschikbaar moet zijn.  
Dat geldt voor de gezondheidszorg, maar ook voor de zorg voor ouderen, mensen  
met een beperking en mensen die psychische zorg of jeugdzorg nodig hebben. 
Om te garanderen dat goede zorg ook voor iedereen bereikbaar is versterken wij de  
rol van regioziekenhuizen. We zorgen voor voldoende personeel door het werk  
aantrekkelijker te maken en meer ruimte te laten voor hun eigen professionaliteit. 
Ziekte maakt ons kwetsbaar en op die 
momenten wil iedereen de beste zorg
We worden met elkaar steeds ouder. Dat is iets om dankbaar voor te zijn. Het betekent 
ook dat de vraag naar zorg flink zal stijgen en dat zet de zorg onder druk. Ook de  
zorgkosten lopen hierdoor op. De grote opgave voor de komende jaren is om met 
elkaar te zorgen dat de zorg van hoge kwaliteit blijft, en voor iedereen toegankelijk en 
betaalbaar. Voor iedere portemonnee. We maken werk van preventie en het voorkomen 
van zorg. Met innovatie en digitalisering maken we menskracht vrij voor de zorg die  
alleen door mensen kan worden gedaan. En we gaan de zorg anders en beter  
organiseren: met minder marktwerking en meer samenwerking en de keuze voor  
zinnige zorg in het belang van de patiënt. Zorg die voor iedereen beschikbaar, bereikbaar en betaalbaar isNu doorpakken
CDA-VERKIEZINGSPROGRAMMA 2021-2025 24
Een veilige en verantwoordelijke samenlevingMet preventie is nog veel gezondheidswinst te behalen. Positieve gezondheid,  
preventie en meer aandacht voor gezond eten, sporten, overgewicht en niet-roken 
vergroten de kwaliteit van leven en verlagen de druk op de zorg. 
• In de bestrijding van de coronacrisis zijn er geen beperkingen als het gaat om de 
inzet van testen, beschermingsmiddelen en de capaciteit in de vitale functies van 
de corona-aanpak. Alleen samen krijgen we het virus onder controle.  
•  
 De zorg is geen markt, maar mensenwerk. Het belang van de patiënt  
staat altijd voorop. Daarom kiezen wij voor minder marktwerking en  
meer samenwerking als basis voor de zorg. Wij willen af van ingewikkelde 
aanbestedingen, verkeerde financiële prikkels en productietargets voor zover die 
alleen maar leiden tot onnodige behandelingen. Winstuitkeringen horen hier ook 
niet bij. Zorgaanbieders moeten gericht zijn op zinnige zorg en bijbehorende 
verdienmodellen in plaats van dat zij door productie worden gedreven. Mocht 
blijken dat zorgaanbieders vooral door productie worden gedreven, dan moet 
worden ingegrepen, bijvoorbeeld door het in loondienst nemen van medisch 
specialisten. We verbeteren het risicovereveningsmodel zodat zorgverzekeraars 
die alleen gezonde verzekerden werven daar niet langer winst op kunnen maken.  
• Voor belangrijke geneesmiddelen en medische hulpmiddelen willen we niet  
langer afhankelijk zijn van een paar grote farmaceuten en verre landen als  
China en India. Waar nodig halen we de productie van grondstoffen en/of  
geneesmiddelen terug naar Europa en in eigen land leggen we een strategische 
voorraad aan van de belangrijkste medicijnen, grondstoffen en hulpmiddelen.  
We accepteren dat de kosten van de betreffende geneesmiddelen hoger  
uitpakken door de productie van grondstoffen en/of geneesmiddelen terug te  
halen naar Europa. Ook maken we in Europa afspraken over samenwerking op 
het terrein van productie en voorraden van vitale geneesmiddelen en medische 
hulpmiddelen.  
• Wij intensiveren het eigen onderzoek naar nieuwe medicijnen en verpleegkundige  
en medische behandelingen. Met een budget van drie maal 100 miljoen euro  
starten wij een groot nationaal onderzoek naar de behandeling van drie  
veelvoorkomende volksziekten: kanker, obesitas en Alzheimer. Ook willen  
we een nieuw Europees ontwikkelfonds voor verpleegkundig en medisch  
onderzoek.Nu doorpakken
CDA-VERKIEZINGSPROGRAMMA 2021-2025 25
Een veilige en verantwoordelijke samenleving• We maken een einde aan onzinnige regels waar veel zorgcoöperaties in ons land 
tegenaan lopen. Waardevolle maatschappelijke initiatieven, waarbij mensen zelf  
de zorg voor elkaar organiseren, verdienen extra ondersteuning en aandacht.  
• We maken samen met het veld een nieuwe zorgkaart voor heel Nederland,  
waarmee we de zorg anders en beter organiseren. Op regionaal niveau moet  
over de grenzen van de zorgdomeinen heen worden samengewerkt, om te zorgen 
dat het zorgaanbod in iedere regio past bij de zorgvraag en meer samenhang gaat 
vertonen. Die samenwerking komt niet vanzelf tot stand en vraagt om duidelijke 
regie en sturing in de regio door samenwerkende gemeenten, zorgkantoren en 
zorgverzekeraars, op basis van bewezen gemeenschappelijke interventies die 
vooral helpen om mensen hun zelfstandige leven te laten behouden (ouderenzorg) 
of herwinnen (ggz).  
• Voor de ziekenhuiszorg gaan we een duidelijk onderscheid maken tussen regio-
ziekenhuizen en gespecialiseerde topcentra. Voor de belangrijkste basiszorg kan 
iedereen dichtbij in het eigen regioziekenhuis terecht. De acute zorg moet ook in 
de regio bereikbaar zijn. De gespecialiseerde topcentra - waaronder de universitair 
medische centra - concentreren zich op hoogspecialistische zorg, onderwijs en 
onderzoek. Zij laten de basiszorg over aan de regioziekenhuizen.  
• Omdat niet alle zorg in de praktijk ook leidt tot een betere gezondheid, kiezen wij 
nadrukkelijk voor zinnige zorg, waarbij het belang van de patiënt voorop staat. 
Zinnige zorg betekent een rem op overbehandeling en onbewezen behandelingen, 
omdat minder zorg soms beter en sowieso minder belastend is voor de patiënt.  
• We houden het eigen risico gelijk en zorgen ervoor dat je niet bij de eerste, dure 
behandeling in één klap je hele eigen risico kwijt bent. We gaan onderzoek doen 
naar de effecten van het eigen risico voor de werkende armen en de wijze waarop 
dat risico verminderd kan worden. Wij willen een strenge aanpak van onnodig  
dure medicijnen. Dure behandelingen die niet beter werken dan goedkopere  
alternatieven verdwijnen uit het basispakket.  
• Wij stimuleren voluit de innovatie en digitalisering in de zorg. Nieuwe  
behandelingen, videoconsults met je arts en het gebruik van data en nieuwe 
technologie bieden heel veel nieuwe mogelijkheden om de zorg voor patiënten te 
verbeteren, het werk van professionals te ondersteunen, efficiënter te maken en Nu doorpakken
CDA-VERKIEZINGSPROGRAMMA 2021-2025 26
Een veilige en verantwoordelijke samenlevingkosten te besparen. We gaan actief voorkomen dat grote digitale (tech)bedrijven 
makelaars in persoonlijke medische gegevens worden.  
• Goede zorg voor ouderen en mensen met een beperking is een kwestie van 
beschaving. We breiden het aantal verpleeghuizen uit voor de liefdevolle zorg aan 
de meest kwetsbare ouderen. Daarnaast zorgen we voor een gevarieerd aanbod 
van nieuwe vormen van wonen en zorg. Ook in de langdurige zorg kan innovatie 
het zware werk voor de verzorgenden verlichten, waardoor er meer tijd en  
aandacht is voor de ouderen en de uitval van personeel wordt beperkt.  
• In de woningbouwprogramma’s moet meer ruimte komen voor complexen waar 
wonen en zorg voor ouderen gecombineerd kunnen worden. Dit draagt bij aan 
het voorkomen van eenzaamheid en maakt dat zorg beter toegankelijk is op het 
moment dat mensen zorg nodig hebben.  
• De wildgroei aan thuiszorgorganisaties wordt beperkt door hogere eisen te 
stellen aan nieuwe aanbieders, andere financieringsprikkels, het tegengaan van 
fraude en wijkgerichte samenwerking. In iedere wijk moet de eerstelijnszorg zoveel 
mogelijk als één team samenwerken.  
• De geestelijke gezondheidszorg staat onder druk en dat leidt tot schrijnende 
situaties voor cliënten en meer personen met verward gedrag op straat. Betere  
samenwerking tussen instellingen en maatschappelijke partners, meer aandacht 
voor de financiering van patiënten die complexe zorg nodig hebben en meer  
opleidingsplaatsen kunnen de druk verlichten. Ook is meer flexibele capaciteit 
nodig, zodat het aantal crisisplaatsen snel kan opschalen als dat nodig is.  
• In een samenleving waarin het uitgangspunt is dat iedereen er mag zijn is iedere 
suïcide er een teveel. We moeten daarom sterker inzetten op het voorkomen  
van zelfmoord.  
• Wij willen een flinke opwaardering van het beroep van verpleegkundige en  
verzorgende. Zij verdienen een goed salaris dat aansluit bij de verantwoordelijk-
heden die ze dragen, maar ook meer zeggenschap over hun eigen werk en dus 
minder regels en afvinklijstjes. We willen meer nadruk op het principe ‘bed to board’ 
om de werkvloer en de directietafel bij zorginstellingen optimaal met elkaar te 
verbinden.  Nu doorpakken
CDA-VERKIEZINGSPROGRAMMA 2021-2025 27
Een veilige en verantwoordelijke samenleving• Wij zorgen dat meer taken van medisch-specialisten en huisartsen kunnen  
worden overgenomen door verpleegkundig specialisten, physician assistants  
en praktijkondersteuners. Dit is goed voor de continuïteit en betaalbaarheid van de 
zorg en leidt tot meer aandacht voor de patiënt. Voor de continuïteit van kwalitatief 
goede en toegankelijke mondzorg is het noodzakelijk dat er in Nederland meer 
tandartsen worden opgeleid.   
• Wij verlagen de werkdruk in de zorg door te zorgen voor voldoende personeel  
en minder administratieve rompslomp. Wij zijn kritisch als het gaat om het  
implementeren van nieuwe regels en registraties. Met schrapsessies zetten  
we het mes in onnodige regels en geven we meer vertrouwen aan de zorg-  
professionals. Zij weten het beste wat de patiënt nodig heeft.   
• Om meer scholieren en studenten te interesseren voor een baan in de zorg  
halveren wij - net als voor de PABO - het collegegeld voor verpleegkundigen-
studies in het eerste studiejaar.  
• Om bij een volgende gezondheidscrisis snel te kunnen opschalen willen wij  
net als bij Defensie een aanstelling voor reservisten in de zorg. Dit zijn oud-  
medewerkers of mensen die op een andere manier ervaring hebben in de zorg.  
Als reservist loop je elk jaar een paar dagen mee en houd je via cursussen je 
kennis op peil. Daarnaast zal er een reservecapaciteit aan materieel (IC-bedden, 
apparatuur, beschermingsmateriaal, etc.) moeten worden opgebouwd om achter 
de hand te hebben.  
• We zetten in op actieve gezondheidspreventie met een laagdrempelig advies 
over gezond leven en bewegen. Voor een gezondere voeding komen er maxima 
aan de hoeveelheid toegevoegde suiker en zout in voedselproducten. Hierbij 
onderschrijven wij ook de noodzaak om de informatievoorziening op verpakte 
voedingsmiddelen te verbeteren. Een mogelijke oplossing hiervoor is een (vrijwillig) 
stoplichtsysteem op verpakte voedingsmiddelen (naar Brits voorbeeld).    
• Wij willen regionale interventies waarin gemeenten, zorgkantoren, verzekeraars  
en zorgorganisaties gezamenlijk werken aan preventie en gezond leven om  
vervolgens gezamenlijk te kunnen delen in de opbrengsten van lagere zorgkosten. 
Wet- en regelgeving die nu nog in de weg staan worden hiervoor aangepast.  
We ondersteunen het project ‘gezonde generatie’ waarin wordt samengewerkt  Nu doorpakken
CDA-VERKIEZINGSPROGRAMMA 2021-2025 28
Een veilige en verantwoordelijke samenlevingdoor gezondheidsfondsen om jongeren een gezonde basis, leefstijl en omgeving  
te bieden. We bieden de nodige middelen en verlagen drempels waar zij tegen-
aan lopen. Daarnaast zetten we fors in op het terugdringen van obesitas onder 
jongeren.  
• Sport en gezondheidspreventie zijn een gouden koppel. Wij willen bekende  
sporters inzetten als ambassadeur voor een gezonde levensstijl en gaan  
sport-verenigingen meer betrekken bij het preventiebeleid.  
• Wij willen duidelijke richtlijnen voor de bescherming van medische gegevens. 
Als patiënt ben je altijd zelf de baas over je eigen medische dossier. De patiënt 
bepaalt wanneer en met wie gegevens over jouw gezondheid kunnen worden  
gedeeld. Er komt meer voorlichting over wanneer medische gegevens mogen  
worden uitgewisseld en hoe patiënten hun gegevens kunnen volgen. Nu doorpakken29
Een veilige en verantwoordelijke samenleving CDA-VERKIEZINGSPROGRAMMA 2021-2025 Als we één woord uit het woordenboek kunnen schrappen is dat het woord  
‘afgestudeerd’. In een wereld die razendsnel verandert en steeds meer draait om  
kennis en informatie leren we elke dag bij. Dat doen we op scholen en universiteiten, 
maar net zo goed thuis, in de digitale wereld en op het werk. Leren doen we vanaf de 
eerste dag van ons leven, om de wereld om ons heen te snappen en om te kunnen 
gaan met veranderingen en verschil. Kennis, vakmanschap en vaardigheden zijn de  
basis om mee te kunnen doen in de samenleving en je eigen talenten volop te  
benutten. 
Goed onderwijs begint met een groot respect voor het vak en het gezag van de leraar. 
Het vraagt ook dat we belemmeringen om te leren en door te leren wegnemen en  
scholieren en studenten de tijd en ruimte geven om hun eigen weg te vinden.
In een wereld die razendsnel verandert 
leren we elke dag bij
 
Niet de overheid, maar ouders zelf kiezen het type onderwijs voor hun kinderen.  
Wij beschermen de ruimte voor bijzondere scholen om zelf invulling te geven aan  
het onderwijs op basis van godsdienst, levensovertuiging of pedagogische visie.  
Daar kan iedere Nederlander op rekenen. 
Wij zijn bezorgd over de kwaliteit van het onderwijs. Dit moet omhoog. Leerkrachten 
moeten nu onnodig veel tijd aan administratie besteden, tijd die ze ook zouden kunnen 
besteden aan hun leerlingen. Ook de dalende leesvaardigheid is een groot punt van 
zorg en dit is de komende jaren een van de grootste opgaven om te verbeteren.  
Wij leggen de lat omhoog en versterken de kwaliteit van het onderwijs, met name  
op kernvaardigheden als lezen, schrijven en rekenen.  
Om jongeren alle kansen te bieden om te leren en zich te ontwikkelen, staan we voor 
een onderwijssysteem waarin jongeren worden aangemoedigd om verder te leren.  
Voor wie dat kan en wil, moet doorstromen vanuit MBO naar HBO en verder naar de 
universiteit altijd een optie zijn. Goed onderwijs dat iedereen gelijke kansen biedtNu doorpakken
CDA-VERKIEZINGSPROGRAMMA 2021-2025 30
Een veilige en verantwoordelijke samenlevingOp de arbeidsmarkt is leren en werken voor steeds meer beroepen een vanzelf-  
sprekende combinatie. In heel veel beroepen en functies blijven we leren om te zorgen 
dat we altijd beschikken over de kennis, het vakmanschap en de vaardigheden die  
nodig zijn.
De wetenschap is de gids in een wereld die we nog niet kennen. Onze universiteiten en 
onderzoeksinstituten behoren tot de wereldtop en die positie danken we mede aan de 
intensieve samenwerking tussen het onderwijs, bedrijven en de overheid.
• Wij willen eerherstel voor het gezag en respect voor leerkrachten en docenten. 
Voor de belangrijke bijdrage die zij leveren aan de ontwikkeling van kinderen en 
jongeren verdienen zij meer waardering voor hun vakmanschap. Wij gaan ervan  
uit dat het opvoeden van kinderen en jongeren in de eerste plaats een taak van  
de ouders is.  
• Meer waardering voor de leerkracht en docent vraagt om meer tijd en ruimte  
voor lesontwikkeling en verdere professionele ontwikkeling, minder administratieve 
voorschriften en een goed salaris, dat meer ruimte biedt voor beloning van  
extra inzet. Wij willen onder meer gerichte programma’s voor zij-instromers en 
uitstromers, een uitloopschaal voor een senior leraar en een toeslag voor leraren  
in het speciaal onderwijs of in wijken met veel kinderen met leerachterstanden.  
• Om meer studenten voor het vak van leraar te interesseren, behouden we  
de halvering van het collegegeld voor alle lerarenopleidingen in het eerste  
jaar en willen wij een fatsoenlijke stagevergoeding voor alle studenten van  
lerarenopleidingen, die door het lerarentekort al tijdens hun opleiding voor de  
klas staan.  
• We stimuleren de samenwerking of het samengaan van lerarenopleidingen in  
een regio tot hoogwaardige onderwijsacademies. Dit verhoogt de kwaliteit,  
trekt meer studenten en biedt meer ruimte voor specialisatie in het onderwijs aan 
verschillende leeftijdsgroepen of aan kinderen met een achterstand.  
• De rol van de schoolleider is van groot belang voor hoe de school in totaliteit 
presteert. We geven extra ruimte aan schoolleiders om jaarlijks bij te scholen en 
hun vaardigheden op peil te houden.  Nu doorpakken
CDA-VERKIEZINGSPROGRAMMA 2021-2025 31
Een veilige en verantwoordelijke samenleving• De nieuwe regeling voor de kinderopvang biedt nieuwe mogelijkheden om  
achterstanden in taal en ontwikkeling terug te dringen voordat de kinderen naar  
de basisschool gaan. Wij bieden basisscholen de ruimte voor een ‘groep nul’, 
waarbij kinderen vanaf hun derde jaar al een paar dagen per week naar school 
gaan.  
• De dalende leesvaardigheid onder scholieren is een van de grootste opgaven 
voor het onderwijs in de komende jaren. De helft van de jongeren vindt lezen  
tijdverspilling. Wij versterken het leesonderwijs en willen een onderwijsbreed  
leesoffensief om achterstanden weg te werken en de ‘lol in lezen’ terug te krijgen. 
Voorlezen - thuis en op school - moet meer aandacht krijgen. Bovendien willen  
wij een structurele aanpak van de laaggeletterdheid en een analyse van het  
onderwijscurriculum in primair en voortgezet onderwijs. Taalvaardigheid dient  
het uitgangspunt te zijn, waarbij in het voortgezet onderwijs veel meer aandacht 
moet gaan naar het inhoudelijk begrip van teksten.  
• Nu al hebben 2,5 miljoen mensen in ons land in het dagelijks leven moeite met 
lezen en schrijven. Daarmee is ook de laaggeletterdheid veel te hoog. Het  
zet mensen onterecht op achterstand en leidt tot een nieuwe tweedeling in de 
samenleving. Wij maken ook hier een forse slag om dit probleem terug te dringen 
met innovatieve taalprogramma’s en laagdrempelige hulpverlening via gemeenten 
en op de werkvloer.  
• In de eerste jaren van een mensenleven wordt de basis gelegd voor de kansen  
in het verdere leven. Daarom onderschrijven wij het belang van voorschoolse 
educatie voor kinderen met een taal- en/of ontwikkelingsachterstand.  
Voorschoolse educatie biedt deze kinderen een goede start op de basisschool.  
• Het onderwijs moet kinderen gelijke kansen bieden om het beste uit zichzelf te 
halen. Wij willen dan ook voorkomen dat een deel van de kinderen meer kansen 
krijgt, omdat ouders voor veel geld bijles kunnen betalen. Als een kind bijles nodig 
heeft, moet in overleg tussen school en ouders worden gekeken welke vorm van 
bijscholing nodig is. Elk kind moet toegang kunnen krijgen tot bijscholing.  
• Om te voorkomen dat laatbloeiers door een verkeerde keuze onvoldoende  
tot hun recht komen, willen wij in het middelbaar onderwijs meer ruimte voor  
  CDA-VERKIEZINGSPROGRAMMA 2021-2025 32
Een veilige en verantwoordelijke samenlevingNu doorpakken
gecombineerde schooladviezen en verlengde brugklassen. Drempels  
om tussentijds over te stappen naar een andere opleiding worden weggenomen.  
• Wij willen voorkomen dat leerlingen met een belemmering als dyslexie worden 
afgerekend op wat ze niet goed kunnen. De insteek blijft om eerst adequate hulp  
te bieden. Mocht de hulp tekortschieten dan introduceren wij vrijstellingen,  
waarmee je voor kernvakken op een passend niveau eindexamen kunt doen.   
• De invoering van het passend onderwijs heeft nog niet alle problemen opgelost 
voor kinderen en jongeren die op school meer ondersteuning nodig hebben.  
Veel gaat goed, maar het moet nog beter. Zo wordt nog teveel gedacht in  
regels en structuren in plaats van wat het kind of de jongere echt nodig heeft.  
Samenwerkingsverbanden die geld oppotten in plaats van het in overleg met  
scholen aan zorg te besteden, worden gekort.  
• Bij het passend onderwijs is het belangrijk is om school en zorg onder één dak  
te hebben, zodat er direct begeleiding is voor de leerlingen. We willen meer  
faciliteiten zoals hulpverleners in de klas die samenwerken met de leerkracht en 
andere onderwijsprofessionals.  
• Wij willen in het passend onderwijs doorzettingsmacht creëren door een regie-
voerder die pas loslaat als het kind de hulp krijgt die nodig is. Ouders hebben 
daarin echter het laatste woord en krijgen derhalve instemmingsrecht voordat deze 
regievoerder een besluit neemt. Schoolbesturen en samenwerkingsverbanden 
krijgen altijd een ultieme mogelijkheid om naar voorstel van de regievoerder het 
onderwijs voor het betreffende kind of jongere écht passend te maken.  
• Het vakmanschap en de technische vaardigheden die jongeren leren op het  
VMBO en MBO zijn onmisbaar in deze tijd. Het grote tekort aan stageplaatsen 
vraagt om gerichte samenwerking van het onderwijs, brancheorganisaties en  
het MKB.  
• Wij willen de doorstroming vanuit het MBO naar de succesvolle associate  
degreeprogramma’s op HBO-niveau verruimen. Aandachtspunt voor het MBO is 
ook dat het onderwijsaanbod passend is bij de behoefte in de regio, waarbij het 
opleidingsaanbod goed aansluit bij de vraag. Ook willen wij een beroepsgerichte 
variant van de HAVO, gericht op sectoren met voorzienbare tekorten als de zorg, Nu doorpakken
CDA-VERKIEZINGSPROGRAMMA 2021-2025 33
Een veilige en verantwoordelijke samenlevingonderwijs en techniek. Wij stimuleren instellingen, ouders en aspirant-studenten 
om voor opleidingen te kiezen waar vraag naar is op de arbeidsmarkt.  
• Wij voeren een basisbeurs voor studenten in zodat alle jongeren weer kunnen 
doorleren zonder grote schulden te maken. De basisbeurs geldt voor de nominale 
duur van de bachelor- en masterfase en maakt een onderscheid tussen thuis-  
en uitwonende studenten. De invoering gaat niet ten koste van de extra onderwijs-
middelen voor het hoger onderwijs en de OV-studentenkaart blijft behouden.  
• Wij blijven studenten en scholieren de ruimte bieden voor activiteiten naast je  
opleiding. Juist die brede vorming is de kracht van ons onderwijs. Om de  
werkdruk voor studenten te verlagen maken we in de bekostiging van het hoger 
onderwijs meer ruimte voor financiering per studiepunt.  
• Het Nederlands wetenschappelijk onderzoek is van wereldklasse. Toch blijven 
onze investeringen in fundamenteel en praktijkgericht onderzoek achter bij  
de Europese doelstelling van 2,5% BBP. Het Nationale Groeifonds kan een  
belangrijke bijdrage leveren aan nieuwe investeringen.  
• Om het belang van wetenschappelijk onderzoek te versterken voeren we een 
nieuw systeem in van een eigen werkkapitaal voor jonge onderzoekers en 
hoogleraren. Hiermee zorgen we dat ook in de toekomst voldoende ruimte kan 
worden gegeven aan de financiering van ongebonden fundamenteel onderzoek  
in alle wetenschappelijke disciplines.  
• De vrijheid van onderwijs staat onder druk en wordt steeds verder ingeperkt. 
Wij staan pal voor de vrije keuze van ouders om de school te kiezen die past bij 
de opvoeding van hun kinderen (art. 23 Grondwet). Wij beschermen de ruimte 
voor bijzondere scholen (om zelf invulling te geven aan het onderwijs op basis van 
godsdienst, levensovertuiging of pedagogische visie voluit), al mag artikel 23 nooit 
een vrijbrief zijn voor onverdraagzaamheid of inperking van elkaars rechten op 
scholen (begrenzing volgt uit de rechtsstaat zelf). Met een goed toezicht op  
kwaliteitseisen en strenge handhaving zorgen we dat kinderen op elke school  
goed onderwijs krijgen.  
• We treden streng op tegen scholen die via het onderwijs onverdraagzaamheid, 
antidemocratische ideeën of een afkeer van de Nederlandse samenleving  Nu doorpakken
CDA-VERKIEZINGSPROGRAMMA 2021-2025 34
Een veilige en verantwoordelijke samenlevingdoorgeven. ‘Burgerschap, democratie en rechtsstaat’ worden voor alle  
leerlingen in het voortgezet onderwijs een apart onderdeel van het eindexamen. 
Dat vraagt ook om extra aandacht voor dit thema in de opleiding en bijscholing 
van leraren. Daarbij is ook aandacht voor de geschiedenis en instituties van de 
Europese Unie.  
• Kinderen horen in een veilige omgeving naar school te gaan. Zij moeten  
daarbij alle ruimte krijgen om zichzelf te zijn. Daarom wordt op alle scholen  
seksuele diversiteit onderwezen.  
• Wij steunen de Zeeuws-Vlaanderen-wet waarmee kleinere scholen meer ruimte 
krijgen om financieringsstromen voor onderwijs en kinderopvang samen te voegen. 
Wij zijn tegen een verdere aanscherping van de opheffingsnormen voor kleine 
scholen en willen de kleine scholentoeslag behouden.  
• Wij vinden een goede spreiding van scholen en onderwijsinstellingen in het 
middelbaar en hoger onderwijs van groot belang om te voorkomen dat jongeren 
wegtrekken. Zeker in het beroepsonderwijs vormt een school een vestigingsfactor 
voor nieuwe economische activiteit.  
• Internationalisering van het onderwijs is voor ons geen doel op zich, maar moet 
van meerwaarde zijn voor de kwaliteit van het onderwijs en onderzoek, de vorming 
van de student of de veranderende vraag op de arbeidsmarkt. Onderwijs in het 
Engels mag er niet toe leiden dat specifieke Nederlandse vraagstukken niet meer 
worden bestudeerd of gedoceerd. Een opleiding in de bachelorfase is in principe  
in het Nederlands, met ruimte voor anderstalige opleidingen waar dat logisch is.  
De masteropleiding kan altijd aansluiten bij de gangbare taal in het vakgebied. 
Studenten uit het buitenland prikkelen we om langer hier te blijven zodat we hun 
talenten langer in kunnen zetten voor Nederland.  
• Duitsland en Frankrijk zijn grote buurlanden en belangrijke handelspartners voor 
ons bedrijfsleven. Daarom willen wij meer aandacht voor de Duitse en Franse taal  
in het voortgezet en hoger onderwijs en meer uitwisselingen voor scholieren en 
studenten.   
• Samen met de sociale partners en onderwijsinstellingen maken we een ambitieuze 
agenda voor de introductie van leerrechten voor de beroepsbevolking. Met deze Nu doorpakken
CDA-VERKIEZINGSPROGRAMMA 2021-2025 35
Een veilige en verantwoordelijke samenlevingleerrechten kun je gedurende je hele loopbaan je kennis en vaardigheden op peil 
houden en omscholen als dat nodig is. De overheid levert een specifieke bijdrage 
aan de opbouw van de leerrechten voor lager- en middelbaaropgeleiden.  
• De coronacrisis heeft een impuls gegeven aan het online-onderwijs, maar er  
is nog veel terrein te winnen om de kwaliteit van het onderwijs niet verder achteruit 
te laten gaan. Wij willen de kansen versterken en de kwaliteit van het online-  
onderwijs vergroten, maar niet ten koste van fysiek onderwijs. Leerkrachten  
moeten extra tijd krijgen om de omschakeling naar het online-onderwijs goed  
vorm te kunnen geven.  
• Voor het basisonderwijs richten we een digitale school op, waarmee zieke  
kinderen, kinderen met een beperking of thuiszitters vanuit huis de lessen kunnen 
blijven volgen in de belangrijkste vakken.  
• Er moet een landelijk programma komen voor digitaliseringsonderwijs voor  
ouderen en eenzamen. Nu doorpakken36
Een veilige en verantwoordelijke samenleving CDA-VERKIEZINGSPROGRAMMA 2021-2025 Een verantwoordelijke samenleving van vrijwilligers, verenigingen en coöperaties
Er is een stille revolutie gaande in ons land. Waar het politieke debat vooral gaat over 
de markt en de overheid, is de samenleving zichzelf - lokaal, regionaal én digitaal -  
op een nieuwe, moderne en indrukwekkende manier aan het organiseren in een  
coöperatieve samenleving waarin wij geloven. Als antwoord op het ieder-voor-zich,  
dat zijn beloftes niet heeft waargemaakt. 
De voorbeelden zijn inspirerend: de inkoopvereniging, waar mensen met elkaar  
dagverse producten inkopen bij boeren in de omgeving; de broodfondsen voor  
zelfstandigen; en de mensen die met elkaar een buurtsuper of het dorpscafé  
openhouden. Of die hele bijzondere zorgboerderij waar jongeren worden opgevangen, 
die thuis of op school problemen hebben.
 
Nederland kent een lange traditie  
van vindingrijke burgers die de handen  
uit de mouwen steken
Sommige voorbeelden zijn zo gewoon, dat we niet meer zien hoe bijzonder ze zijn. 
Ze vormen het bewijs van de verandering die gaande is. En niet voor de eerste keer. 
Nederland kent een lange traditie van een stevig maatschappelijk middenveld van  
eigenwijze en vindingrijke burgers die de handen uit de mouwen steken. Van de  
gildes in de middeleeuwen tot de onderlinge verzekeraars, woningbouwcoöperaties  
en schoolverenigingen in de twintigste eeuw. 
Het idee is simpel. In de economie draait het om concurrentie en je brood verdienen,  
in de coöperatieve samenleving draait het om samenwerking en gedeelde belangen. 
De kracht van deze initiatieven ligt in de samenwerking van mensen die zich uit zichzelf 
verbinden rond een gedeeld belang of een gezamenlijke interesse. Initiatieven ontstaan 
als mensen iets anders willen en denken iets beter te kunnen dan de overheid of de 
markt op dat moment levert. 
Wij zijn ook een vrijwilligersland. De helft van alle Nederlanders is in zijn vrije tijd actief 
als vrijwilliger in de eigen buurt, de kerk of in de zorg voor anderen. Zonder deze inzet 
zouden we geen buurthuizen, voetbalclubs, fanfares of toneelverenigingen hebben.  
Die verbinding in verenigingen zie je ook in nieuwe vormen: het clubje dat elke week Nu doorpakken
CDA-VERKIEZINGSPROGRAMMA 2021-2025 37
Een veilige en verantwoordelijke samenlevingmet elkaar hardloopt, communities op het internet of het WhatsApp-groepje van  
buurtbewoners die elkaar waarschuwen voor onveilige situaties. Ook deze nieuwe  
vormen zijn onderdeel van de coöperatieve samenleving. Ze laten zien dat niemand 
voor zichzelf leeft, maar altijd in verbinding met de mensen om ons heen. 
De belangrijkste opgave voor de politiek is om de coöperatieve samenleving de ruimte 
te laten en voorrang en vertrouwen te geven. Die is van ons allemaal. Vrijwilligerswerk 
is geen sluitstuk van beleid en eigenaarschap krijg je alleen door verantwoordelijkheid 
én zeggenschap los te (durven) laten. 
  
• 
 Wij willen in iedere gemeente een maatschappelijk initiatiefrecht of 
uitdaagrecht voor burgers die met elkaar een taak - en het bijbehorend 
budget - van de gemeente willen overnemen omdat ze een beter plan hebben. 
Gemeenten moeten deze initiatieven faciliteren en voorrang geven boven het  
eigen beleid.   
• Naast het zorgverlof willen wij een vrijwilligersverlof, waar sociale partners in 
cao’s afspraken over maken. De rijksoverheid geeft het goede voorbeeld door in  
de cao Rijk een regeling voor vrijwilligersverlof op te nemen. De belastingvrije 
vrijwilligersvergoeding wordt verhoogd.  
• Wij stimuleren maatschappelijke organisaties om zich om te vormen tot een  
vereniging, waarbij de zeggenschap bij de leden ligt. Dit vinden wij vooral van 
belang voor organisaties waar belanghebbenden maar een beperkte keuze hebben 
voor een andere aanbieder, zoals bij een woningcorporatie of een verpleeghuis.  
• Wij juichen het toe dat burgers hun eigen verantwoordelijkheid nemen voor het 
oplossen van maatschappelijke problemen door middel van vrijwilligerswerk en  
giften aan goede doelen. Bijdragen aan goede doelen, burgerinitiatieven en  
kerken wordt door een goede giftenaftrek aangemoedigd en goede doelen  
worden in staat gesteld bijdragen en vrijwilligers te werven onder het Nederlandse 
publiek.  
• Sport is maatschappelijk goud, dat we moeten verzilveren. Het verbindt mensen 
en is gezond. Wij versterken verenigingen en het verenigingsgevoel en willen 
meer voorzieningen voor sport en beweging in de openbare ruimte. We vergroten 
het sportaanbod voor kinderen met een beperking en ondersteunen kinderen van Nu doorpakken
CDA-VERKIEZINGSPROGRAMMA 2021-2025 38
Een veilige en verantwoordelijke samenlevingouders die sporten niet kunnen betalen. Andere jeugdactiviteiten zoals scouting 
vragen om soortgelijke maatregelen.  
• Wij willen de maatschappelijke onderneming wettelijk verankeren als een eigen 
rechtsvorm voor maatschappelijke initiatieven zonder winstoogmerk. Een wettelijke 
basis regelt de structuur en de zeggenschap van belanghebbenden en maakt het 
mogelijk om maatschappelijke ondernemingen voorrang te geven bij overheids-
aanbestedingen. Wij koesteren de vereniging en vergelijkbare rechtsvormen  
als bron van maatschappelijk initiatief voor branches, beroepen en vrijwilligers-
activiteiten. We zorgen ervoor dat ook kleinere verenigingen bestaansrecht  
houden en voldoende bestuurders kunnen aantrekken.  
• Wij zorgen dat de buurtsportcoaches hun werk kunnen blijven doen. Zij bieden 
laagdrempelige sport-, speel en bewegingsactiviteiten in de buurt, wijk of dorp 
voor mensen die door armoede of andere belemmeringen weinig of niet sporten 
of bewegen. De coaches hebben in het bijzonder oog voor ouderen, en voor de 
(talent)ontwikkeling van kinderen en jongeren en worden tevens bijgeschoold tot 
buurtspeelcoach. Voor kinderen is van belang dat er meer speelruimte komt. Wij 
stimuleren gemeenten daarvoor, in samenspraak met de kinderen zelf, te zorgen.EEN STERKE 
EN EERLIJKE 
ECONOMIE
In een eerlijke economie zorgen 
ondernemers voor innovatie, 
werk en het inkomen van hun 
werknemers. Met elkaar brengen 
werkgevers en werknemers de 
welvaart op voor ons allemaal. 
We moeten nu doorpakken door 
te investeren in een krachtig 
economisch herstel en door te 
bouwen aan een duurzame, 
toekomstbestendige en innovatieve 
economie met alle ruimte voor 
goed ondernemerschap.40
Een sterke en eerlijke economie Nu doorpakken CDA-VERKIEZINGSPROGRAMMA 2021-2025 Ondernemers zien nieuwe uitdagingen als een kans. Zo zorgen ze elke dag opnieuw 
voor innovatie, banen en het inkomen van talloze huishoudens in ons land. Dankzij  
hun ondernemerszin en creativiteit brengen we met elkaar de middelen op om een  
hoog niveau van zorg, onderwijs en welzijn waar te maken. Ook dat is bijdragen aan  
de coöperatieve samenleving, waarin iedereen verantwoordelijkheden heeft. 
Het coronavirus heeft de economie diep geraakt. Veel signalen staan op rood.  
De stabiele groei van de afgelopen jaren is omgeslagen in een ongekende krimp.  
De werkloosheid loopt op en investeringen lopen terug. Op de staatsbalans zijn de 
overschotten als sneeuw voor de zon verdwenen. 
Toch geloven wij dat we alles in huis hebben om sterker uit deze crisis te komen, als we 
nu de juiste lessen trekken, ondernemers de ruimte geven en het economisch herstel 
gebruiken als aanjager van noodzakelijke veranderingen. De crisis heeft fundamentele 
tekortkomingen blootgelegd die om een oplossing vragen. Sommige bedrijven bleken 
kwetsbaar door hoge schulden en lage buffers. Flexwerkers betaalden een hoge prijs 
voor hun vrijheid op de arbeidsmarkt. En een deel van de productie en de export  
viel weg omdat internationale productieketens stilvielen. Maar de crisis laat ook de  
veerkracht zien van ondernemers die niet bij de pakken neer gaan zitten en nieuwe 
wegen inslaan om hun winkel of bedrijf door de crisis te loodsen. 
We investeren in een krachtig herstel en 
de omslag naar een sterke, eerlijke en  
innovatieve economie
De opdracht waar we voor staan is duidelijk: investeren en repareren. We investeren 
in een krachtig economisch herstel, repareren de fouten van doorgeschoten beleid en 
maken tegelijk de omslag naar een sterke, eerlijke en innovatieve economie. 
In een sterke economie zijn bedrijven beter voorbereid op de volgende crisis. We  
beperken de schulden en bouwen aan nieuwe buffers. We investeren in duurzaamheid  
en schone energie. We beschermen cruciale sectoren en waar nodig halen we de 
productie en de maakindustrie terug om minder afhankelijk te zijn van internationale 
ketens.  Brood op de plank in een sterke, eerlijke en innovatieve economie CDA-VERKIEZINGSPROGRAMMA 2021-2025 41
Een sterke en eerlijke economie Nu doorpakkenDe eerlijke economie gaat over goed ondernemerschap, over ondernemers die verder 
kijken dan alleen de winst van vandaag of het rendement van de aandeelhouder.  
Zij willen groeien met hun bedrijf, maar ook goed zorgen voor hun werknemers en  
bijdragen aan de samenleving als geheel. Het is het Rijnlandse model van samen-  
werking en verbinding tegenover het Angelsaksische model van concurrentie en strijd. 
De innovatieve economie vraagt om versnelde omschakeling naar moderne en  
duurzame verdienmodellen voor de toekomst. Met investeringen in kennis en vakman-
schap, hoogwaardige infrastructuur en innovatie versterken we de economie, pakken 
we nieuwe kansen en breiden we onze voorsprong in tal van sectoren uit.  
• We komen met een omvangrijk herstel- en innovatiepakket voor investeringen  
in de woningbouw, infrastructuur, maatschappelijk vastgoed, digitalisering,  
innovatie en duurzaamheid. Voor deze projecten versnellen en vereenvoudigen  
we de procedures om sneller resultaat te boeken. Cofinanciering vanuit het  
Nationale Groeifonds en InvestNL kan gezonde bedrijven - groot en klein,  
start ups en scale ups - helpen in de overstap naar nieuwe verdienmodellen.   
• Ondernemers hebben de ruimte nodig om te ondernemen, groeien en innoveren. 
Onnodige regels en ingewikkelde procedures zitten dan in de weg. Wij willen  
een dienstbare overheid die met ondernemers meedenkt, oplossingen biedt en 
belemmeringen wegneemt. Om een gelijk speelveld te behouden beperken we 
Nederlandse aanvullingen op Europese regels. We introduceren het principe 'Een 
regel erbij is een regel eraf'. De controlerende taak van de overheid bij het bestrij-
den van fraude en de inzet van accountants, fiscalisten en banken hierbij, mag er 
niet toe leiden dat ondernemers bij genoemde partners tegen obstakels aanlopen.  
• Met name de kleine ondernemer heeft na de lockdowns tijdelijk extra zuurstof  
nodig om op adem te kunnen komen. Speciaal voor deze groep bepleiten we 
daarom tijdelijke vrijstellingen, innovatieprikkels en verliescompensatie.  
• Het aantal vrouwelijke ondernemers blijft nog steeds achter bij het aantal  
mannelijke ondernemers. Wij willen het vrouwelijk ondernemerschap stimuleren 
door betere begeleiding en toegang tot kennis en innovaties, krediet en subsidies 
en het zichtbaar maken van good practices en rolmodellen. Hierbij willen wij onder 
aandacht besteden aan de vrouwen in de agrarische sector en het MKB.  CDA-VERKIEZINGSPROGRAMMA 2021-2025 42
Een sterke en eerlijke economie Nu doorpakken• Kennis, vakmanschap en innovatie zijn de sleutels voor de economie van  
morgen. Daarom bouwen wij verder aan een innovatieve, lerende economie en 
investeren we in onderzoek en in een ambitieuze aanpak voor leerrechten voor de 
beroepsbevolking. In het topsectorenbeleid komt de nadruk te liggen op nieuwe  
‘sleuteltechnologieën’ voor onze economie.  
• Wij hebben een ambitieuze agenda voor de (door)ontwikkeling van nieuwe en 
bestaande regionale ecosystemen in het hele land. Dit vraagt om nauwe  
samenwerking in de ‘gouden driehoek’ van kennisinstellingen, bedrijven en  
overheden. We investeren in de infrastructuur en bereikbaarheid en geven  
impulsen aan innovatie en onderzoek. Daarbij hebben we specifieke aandacht  
voor goede randvoorwaarden voor (digitale) start ups en scale ups in deze  
clusters.  
   
• Wij ontwikkelen in Europees verband een Made in Europe-strategie om de  
levering van vitale producten en diensten in de maakindustrie, zorg, agrifood  
en (defensie) technologie veilig te stellen. Waar nodig halen we de productie en 
maakindustrie terug om onze strategische autonomie te vergroten en de  
afhankelijkheid van derde landen te beperken. Waar nodig worden Europese  
mededingingsregels aangepast om de (internationale) concurrentiepositie van  
Europese bedrijven te versterken en worden de staatsteunregels ook van  
toepassing op bedrijven van buiten Europa.  
• Om te voorkomen dat vitale sectoren en diensten als havens, landbouwgrond of 
de productie van medicijnen in buitenlandse handen vallen, ontwikkelen we in 
Europees verband ook een Protected by Europe-strategie. De strategie ziet er 
op toe dat we voor vitale technologieën, energie en grondstoffen niet te afhankelijk 
worden van andere landen.  
• Goed ondernemerschap is eigen aan de traditie van familiebedrijven. Zij zijn sterk 
geworteld in de regio en van groot belang voor de lokale economie. Omdat het  
familiebelang en het bedrijfsbelang samenkomen in de ambitie om het bedrijf 
door te geven aan de volgende generatie, staat niet de winst, maar de continuïteit 
voorop. Wij willen een gerichte ondersteuning die rekening houdt met het  
bijzondere karakter van familiebedrijven.  
 CDA-VERKIEZINGSPROGRAMMA 2021-2025 43
Een sterke en eerlijke economie Nu doorpakken• Wij willen de bedrijfsopvolgingsregeling voor familiebedrijven behouden en 
vereenvoudigen, zodat de Belastingdienst sneller de fiscale vrijstelling voor een 
overdracht kan goedkeuren. Familiebedrijven krijgen een vast contactpersoon  
op het regiokantoor van de Belastingdienst om ook andere fiscale zaken snel en 
eenvoudig te kunnen regelen. Dat regelen we ook voor het MKB, start ups en  
scale ups.  
• 
 Bedrijfsresultaten worden altijd bereikt in de samenwerking van werkgever 
en werknemers. Vanuit die Rijnlandse gedachte stellen wij bij noodsteun of 
staatsdeelnemingen eisen aan de beperking van bonussen en topbeloningen  
en willen wij een werknemerscommissaris in het toezicht op deze bedrijven.  
• Retail en MKB zijn de grootste werkgevers in ons land en in veel gemeenten  
de motor van een vitale lokale economie. Daarom zetten wij alles op alles om  
gezonde MKB-ondernemingen door de crisis te helpen. De belangen van de  
ondernemingen, in de hoedanigheid als schuldeisers, moeten beter worden  
beschermd. Retail en MKB ondernemers worden gestimuleerd om nieuwe  
verdienmodellen te ontwikkelen door hen de ruimte en ondersteuning te bieden  
die daarvoor nodig is. Vernieuwing van winkelgebieden en bedrijventerreinen  
is een belangrijk element van de nieuwe impuls voor stadsvernieuwing. Met een 
gedifferentieerd winkelaanbod in combinatie met de gastvrijheidseconomie.  
Ook blijven wij aandacht houden voor de belangen van de ambulante handel.  
• Wij willen een versoepeling van Europese aanbestedingsregels, zodat  
investeringen met belastinggeld bij voorkeur ten goede komen aan bedrijven in 
Nederland of Europa. Wij vergroten de kennis van inkopers bij de overheid om 
bij aanbestedingen meer oog te hebben voor de belangen en de kansen van het 
eigen MKB. De investeringsfondsen InvestNL en InvestInternational worden  
opengesteld voor het midden- en kleinbedrijf en kansrijke start ups en scale ups.   
• Wij halveren de wettelijke betalingstermijn van grote bedrijven aan het MKB en 
zzp’ers van 60 dagen naar 30 dagen. Die termijn geldt ook voor betalingen van 
facturen door de overheid. Er moet duidelijkheid komen over de rechtspositie van 
ZZP-ers. Duidelijke wetgeving, waarbij de zwakkere in de samenleving beschermd 
wordt en waarbij de ondernemer wordt gefaciliteerd.  
 CDA-VERKIEZINGSPROGRAMMA 2021-2025 44
Een sterke en eerlijke economie Nu doorpakken• Toerisme en de gastvrijheidseconomie zijn belangrijke factoren voor de  
regionale economie in ons land. Wij willen na de coronacrisis inzetten op een  
betere spreiding van binnen- en buitenlands toerisme over de verschillende  
toeristische regio’s om te grote concentratie en schadelijke neveneffecten te  
voorkomen en de diverse regio’s te versterken.  
• Grote bedrijven en multinationals zijn onmisbaar voor onze welvaart en  
werkgelegenheid. Zij versterken de internationale uitstraling van onze economie  
en fungeren als aanjager in een hele keten van MKB-bedrijven en innovatieve  
start ups. Daarom willen wij de nationale binding en de netwerkfunctie van deze 
bedrijven versterken en een goed vestigingsklimaat voor deze bedrijven behouden.  
 
• Een eerlijke economie kan niet zonder een gezonde financiële sector. Om een 
norm te stellen voor andere banken, brengen wij de Volksbank als een vertrouwde 
en degelijke coöperatieve bank terug in de markt. Het wordt een bank waar 
burgers en kleine bedrijven terecht kunnen voor heel eenvoudige en betrouwbare 
leningen, spaarproducten en andere diensten.  
• 
 Als open economie met een sterke export hebben wij groot belang bij 
eerlijke afspraken over een gelijk speelveld voor bedrijven. Dat is onze 
inzet in Europa en in de onderhandelingen over nieuwe handelsverdragen  
met andere landen. Bij nieuwe handelsverdragen moeten de belangen van 
Nederlandse agrariërs en het MKB beter behartigd worden en we sluiten geen 
verdragen die in strijd zijn met de grondwet en de Europese rechtsorde.  
• Wij zetten ons in om afspraken te maken op nationaal én Europees niveau om te 
zorgen dat er beleid komt met maatregelen om maatschappelijk verantwoord 
ondernemen de norm te maken.  
• Wij willen in Europees verband onze economie en werkgelegenheid beschermen 
tegen de uitwassen van het roekeloze kapitalisme.45
Een sterke en eerlijke economie Nu doorpakken CDA-VERKIEZINGSPROGRAMMA 2021-2025 De financiële gevolgen van de pandemie zijn groot. Dankzij het verstandige beleid in  
de afgelopen jaren hadden we voor deze crisis voldoende buffers om de maatregelen  
te kunnen nemen die nodig waren. Voor de langere termijn zullen we met eenzelfde 
degelijk en betrouwbaar financieel beleid nieuwe buffers moeten opbouwen om de 
volgende crisis aan te kunnen.  
Wij willen een forse vereenvoudiging 
van het fiscaal toeslagenstelsel
 
Wij kiezen voor de strategie om uit de crisis te groeien met een combinatie van  
investeren in economisch herstel en een grotere weerbaarheid voor bedrijven en  
huishoudens. Gratis geld bestaat niet. Ook niet in tijden van lage rentes. Iedere euro  
die we uitgeven, moeten we ook terugverdienen. Is het niet nu, dan is het later.  
We moeten voorkomen dat de jongeren van nu opgroeien als een coronageneratie  
die nog jaren de lasten draagt en daardoor minder kansen krijgt dan de generaties  
voor hen. Dat laten we niet gebeuren. 
Wij willen een forse vereenvoudiging van het fiscaal toeslagenstelsel om het zinloos 
rondpompen van belastinggeld te beperken. In de wetenschap dat een vereenvoudiging 
van belastingen vaak heel ingewikkeld is kiezen we voor een zorgvuldige aanpak.  
Wanneer vereenvoudigingen de fiscale maatregelen ongerichter maken, weegt  
voor ons het belang dat de overheid regelingen opstelt die zij ook kan waarmaken 
zwaarder. Complexe regels hebben in de afgelopen jaren geleid tot te veel problemen 
in de uitvoering.   
• Wij willen goede kinderopvang om voor werkende ouders de combinatie van  
werken en een rijk gezinsleven te vergemakkelijken. In de nieuwe regeling worden 
de kinderopvanginstellingen rechtstreeks door de overheid gefinancierd en  
gecontroleerd. Ouders betalen alleen nog een beperkte, inkomensafhankelijke 
bijdrage voor kinderopvang.  
• Belastingen worden naar draagkracht geheven en minder als prikkel. Bij gelijke 
inkomens hoort in principe een gelijke belastingdruk. Van de sterkste schouders  
 Verantwoorde uitgaven en eerlijke belastingen CDA-VERKIEZINGSPROGRAMMA 2021-2025 46
Een sterke en eerlijke economie Nu doorpakkenvragen we na de coronacrisis ook meer, in de vorm van een tijdelijk extra  
toptarief in de inkomstenbelasting voor de hoogste inkomens.   
• We vereenvoudigen het toeslagenstelsel en willen dat minder mensen afhankelijk 
zijn van toeslagen. Ook baseren we de toeslagen zoveel mogelijk op een  
vastgesteld inkomen zodat het aantal terugvorderingen drastisch afneemt.  
Voor mensen van wie het inkomen scherp daalt door bijvoorbeeld het verlies  
van een baan, komt er een aparte oplossing zodat zij recht hebben op toeslagen 
op basis van het huidige inkomen.  
• Door te sparen bouw je buffers op voor als het tegenzit. Een appeltje voor de dorst. 
Daarom willen wij geen belasting op spaargeld dat op een spaarrekening staat, 
zolang de rente nog lager is dan de heffing op vermogen. Dit geldt bijvoorbeeld  
als je in box 3 spaart voor je pensioen of voor spaargeld tot een bepaald maximum. 
Ook voor overige beleggingen voeren we een regeling in waarbij de belasting  
aansluit op de behaalde rendementen.  
• Wij willen dat de belastingdruk op arbeid minder afhankelijk wordt van de  
contractvorm waarin het werk wordt verricht. Dat is een herwaardering van het 
vaste contract ten opzichte van tijdelijke opdrachtovereenkomsten.  
• Verstandig arbeidsmarktbeleid vraagt om het beperken van de fiscale voordelen 
van het zzp’erschap. De onbedoelde negatieve gevolgen hiervan, voor onder 
meer het micro- en kleinbedrijf, moet een minister voor ondernemerschap goed 
begeleiden.  
• Wij maken werken weer lonend. Op dit moment is de prikkel om meer te verdienen 
door meer te werken niet groot genoeg omdat de totale belastingdruk op extra 
inkomsten te hoog is. Dit komt vooral door het stelsel van kortingen en toeslagen 
bovenop je normale inkomstenbelasting. Daarom willen wij de marginale  
belastingdruk nergens hoger hebben dan het toptarief van 49,5%. We streven 
ernaar om de extreme situaties op korte termijn aan te pakken en aan het eind van 
de kabinetsperiode alle marginale druk van meer dan 60% te hebben aangepakt. 
Zo houd je meer over aan je eigen extra arbeid.  
 
 CDA-VERKIEZINGSPROGRAMMA 2021-2025 47
Een sterke en eerlijke economie Nu doorpakken• Wij willen het verschil tussen het brutosalaris en de door de werkgever betaalde 
loonsom verlagen. Hierdoor wordt het meer lonend om werknemers in vaste 
dienst te nemen.  
• Wij willen slim vergroenen en komen met een pakket fiscale maatregelen voor  
de vergroening en verduurzaming van de samenleving. Daarnaast verbeteren we 
de milieu-investeringsaftrek en de energieinvesteringsaftrek, die investeringen  
mogelijk maken om het klimaat te verbeteren. Deze regelingen worden aangepast 
aan nieuw beschikbare technologieën, vooral om bestaande gebouwen en  
installaties aan te passen. Ook verruimen wij de mogelijkheden voor huishoudens 
die bij willen dragen aan klimaatverbetering en houden wij een salderingsmethode 
voor particulieren met zonnepanelen ook na 2021 in stand. De transitie naar 
elektrisch rijden willen wij maken, maar de oversubsidiëring van elektrische auto's 
wordt aangepakt.  
• Wij willen een bonus voor het aannemen van een eerste werknemer op een vast 
contract. Daarmee stimuleren we het ondernemerschap en de groei van startende 
ondernemingen.  
  
• We vergroten de weerbaarheid van bedrijven door de fiscale prikkel om zoveel 
mogelijk te lenen af te bouwen. Wij stimuleren het aanhouden van eigen vermogen 
in de onderneming via een aftrekmogelijkheid voor eigen vermogen.  
• Wij behouden de bedrijfsopvolgingsregeling voor familiebedrijven en willen  
een snellere behandeling van aanvragen door de Belastingdienst. Nu kan het 
toekennen van de fiscale vrijstelling jaren duren.  
• Er komt een regeling voor ondernemers die werknemers met problematische 
schulden helpen. Zij hoeven geen belasting te betalen over de kosten die zij  
maken bij de hulp die ze verlenen.  
 
• Het moet eenvoudiger worden voor ondernemingen om een nieuwe zakelijke 
bankrekening te openen, ook voor Nederlandse ondernemingen met een  
buitenlandse aandeelhouder. Toetsing door banken moet sneller en soepeler  
verlopen, zodat het starten van economische activiteiten geen onnodige vertraging 
en schade oploopt.  CDA-VERKIEZINGSPROGRAMMA 2021-2025 48
Een sterke en eerlijke economie Nu doorpakken• Wij willen een effectievere belastingheffing, waardoor het verschil tussen de te 
innen belastingen en de werkelijke geïnde belastingen afneemt. Deze zogenoemde 
‘tax gap’ kent verschillende oorzaken zoals oninbaarheid, onbekendheid met  
regelingen, ingewikkeldheid, fouten en ook belastingfraude. Wij willen een  
jaarlijkse analyse van deze risico’s om de effectiviteit van de Belastingdienst te 
vergroten.  
• Wij verbeteren de dienstverlening van de Belastingdienst. Iedere burger en 
ondernemer krijgt een persoonlijk digitaal portaal, waarin alle (vooringevulde) 
aangiften, aanslagen, openstaande schulden en verrekeningen, correspondentie, 
stukken en beschikkingen worden opgenomen. Ook de status van behandeling 
moet daarin zichtbaar zijn. Voor wie dat wil, blijft de blauwe envelop behouden. 
Daarnaast streven wij ernaar de belastingrente te verlagen.  
• De overheid moet bij de uitvoering van nieuwe plannen in een regeerakkoord een 
betrouwbare partij zijn, die onder vergelijkbare omstandigheden waarmaakt wat 
het belooft. De Tweede Kamer heeft daarin het laatste woord.  
 
• Familiebedrijven, MKB-ers en start ups en scale ups krijgen een vast contact-  
persoon bij de Belastingdienst. Ook willen wij dat deze groep integraal wordt  
behandeld vanuit een regiokantoor met meer ruimte voor maatwerk. Op alle  
correspondentie met burgers staat een naam en telefoonnummer van de  
behandelend medewerker.  
• Er komt een onafhankelijke belastingombudsman met eigen bevoegdheden  
om onderzoek te doen en burgers bij te staan die zijn vastgelopen in een conflict 
met de Belastingdienst. De Belastingdienst is verplicht hieraan mee te werken.  
Alle fiscale uitspraken door de rechter worden gepubliceerd.  
• Belastingheffing is een nationale aangelegenheid. We stemmen niet in met 
nieuwe Europese belastingheffing. Tegelijkertijd is het verstandig om gezamenlijk 
afspraken te maken om dingen voor elkaar te krijgen. Zo zijn afspraken over een 
vliegbelasting en over de hoogte ervan effectiever en eerlijker in Europees verband 
dan ieder voor zich. Dat geldt voor meerdere ‘grenzenloze’ onderwerpen, zoals 
cloud-bedrijven en milieuheffingen.CDA-VERKIEZINGSPROGRAMMA 2021-2025 49
Een sterke en eerlijke economie Nu doorpakken• Voor internationaal opererende bedrijven wordt de winst belast in het land waar 
die winst behaald is. Binnen de OESO maken we stevige afspraken over een  
eerlijker belasting voor internationaal opererende bedrijven en als dit te lang duurt 
zijn Europese afspraken mogelijk.  
• Inkomsten uit digitale activiteiten moeten hetzelfde worden belast als wanneer 
deze inkomsten met een fysieke activiteit zouden zijn behaald. Wij gaan digitale 
platforms, zoals Airbnb, verplichten een bronheffing in te houden bij betalingen  
die zij doen aan Nederlandse belastingplichtigen.  
 
• We nemen verdere stappen om geen doorstroomland meer te zijn. Er is geen 
plek voor brievenbusmaatschappijen zonder reële economische activiteiten.  
Zo kan de trustsector niet langer domicilie verlenen of bestuurders leveren  
aan doorstroomvennootschappen en brievenbusmaatschappijen.   
• De mogelijkheid van giftenaftrek in het belastingstelsel zal worden gehandhaafd 
en niet verder worden beperkt. Wel zullen giften uit onvrije landen en voor doelen 
die tegen de Grondwet of het EVRM ingaan, geen fiscale voordelen meer krijgen.50
Een sterke en eerlijke economie Nu doorpakken CDA-VERKIEZINGSPROGRAMMA 2021-2025 Werk dat zekerheid, waardering en perspectief biedt 
De coronacrisis laat zien dat de arbeidsmarkt voor steeds minder mensen de  
zekerheid biedt die we zoeken in het werk. Onze arbeidsmarkt is zo ingericht dat  
werkgevers spaarzaam zijn met het geven van een vast contract. Daar ervaren we 
steeds meer de grote nadelen van, want juist de zekerheid van een baan is de basis 
voor een sterke middenklasse. We hebben ook gezien dat tienduizenden zelfstandigen 
en werkenden met een flexibel contract fungeerden als een stootkussen dat de klappen 
van de crisis moest opvangen. Zij verloren van de ene op de andere dag hun  
opdrachten en hun inkomsten. 
Door de crisis loopt de werkloosheid snel op. Lage- en middeninkomens hebben de 
afgelopen decennia nauwelijks geprofiteerd van de toegenomen welvaart en zeker voor 
een gezin met kinderen is een gewoon salaris al lang niet meer genoeg om je gezin te 
onderhouden. Ook missen veel mensen de voldoening in hun werk in de waardering die 
ze krijgen voor hun vakmanschap of de ruimte om zichzelf te ontwikkelen.
Een gewone baan biedt mensen steeds  
minder de zekerheid die ze zoeken
Aan de onderkant van de arbeidsmarkt zien we ook nog schrijnende voorbeelden  
van uitbuiting, werkende armen en een te grote groep mensen, die om uiteenlopende  
redenen helemaal niet meer aan de slag komt. Deze ongelijkheid leidt tot onzekerheid 
en ondergraaft de solidariteit in onze samenleving. 
Het is dus hoog tijd voor groot onderhoud aan de arbeidsmarkt. We moeten voorbij  
de gevestigde belangen kijken naar eerlijke en stabiele arbeidsverhoudingen voor  
de toekomst. We verkleinen ongerechtvaardigde verschillen tussen contractvormen  
en investeren in de flexibiliteit en weerbaarheid van alle werkenden. 
Die weerbaarheid vraagt ook om investeringen in kennis, vakmanschap en vaardig-
heden in het werk dat we doen. Wie voldoende is toegerust, vindt makkelijker een baan 
en loopt minder risico bij het wisselen van baan. Die weerbaarheid is belangrijk nu bijna 
niemand meer veertig jaar voor dezelfde baas werkt of zijn hele loopbaan genoeg heeft 
aan de kennis die je ooit op school hebt opgedaan. In een nieuw stelsel voor leerrechten  
krijgt iedere werknemer de mogelijkheid om zichzelf steeds weer te blijven ontwikkelen.CDA-VERKIEZINGSPROGRAMMA 2021-2025 51
Een sterke en eerlijke economie Nu doorpakken• Samenwerking tussen werknemers, werkgevers en de politiek is altijd de basis 
geweest voor de stabiliteit en het succes van onze economie. Wij pleiten voor een 
herwaardering van de polder met een duidelijke inbreng van de nieuwe spelers 
op de arbeidsmarkt én van de jongeren.  
• Met een nieuw sociaal akkoord tussen werknemers, werkgevers en het nieuwe 
kabinet leggen we een solide basis voor een eerlijke arbeidsmarkt, een nieuw  
stelsel van leerrechten en een gezamenlijke visie op het herstel- en innovatie-  
pakket om de economie weer op gang te brengen.  
• Wij gaan snel aan de slag met de aanbevelingen van de Commissie-Borstlap over 
de toekomst van de arbeidsmarkt. Dat begint met een herwaardering van het 
vaste contract als norm voor een duurzame arbeidsrelatie tussen werkgevers en 
werknemers en de aanpak van constructies rond schijnzelfstandigheid.    
• 
 De voorkeur voor een vast contract betekent dat we meer zekerheden en 
minder financiële en fiscale voordelen gaan verbinden aan de keuze om 
een werknemer flexibel in te huren via een uitzendcontract of als zelfstandig 
ondernemer. Voor alle werkenden komt er een basisvoorziening voor arbeids-
ongeschiktheid en voor zelfstandigen wordt het eenvoudiger en vooral  
vanzelfsprekender om een pensioen op te bouwen.   
• Overheid, sociale partners en onderwijsinstellingen komen gezamenlijk tot een 
ambitieuze aanpak voor een stelsel van leerrechten voor de beroepsbevolking. 
Hiermee kun je zelf de benodigde kennis en vaardigheden op peil houden en 
omscholen als dat nodig is. Afspraken over scholing en de opbouw van leerrechten 
worden een vast onderdeel van arbeidscontracten en cao-onderhandelingen.  
• Als onderdeel van de leerrechtenaanpak kan iedere werkende op elk moment  
met behulp van een kennis APK online een persoonlijk advies aanvragen over 
scholing en de kansen om je verder te ontwikkelen.  
• De inzet van leerrechten als instrument om ook na je schooltijd te blijven leren  
en je te blijven ontwikkelen, biedt instellingen in het MBO, HBO en WO de kans  
om naast het reguliere onderwijs een aparte bovenbouw voor volwassenen-
onderwijs te starten. Digitale cursussen en leren op de werkplek bieden ook  
de ruimte voor nieuwe aanbieders en nieuwe leermethoden.  CDA-VERKIEZINGSPROGRAMMA 2021-2025 52
Een sterke en eerlijke economie Nu doorpakken• Een grotere wendbaarheid maakt dat werkenden met meer zekerheid op de 
arbeidsmarkt staan. Het is makkelijker om te wisselen van baan of een tijdje  
als ondernemer te werken. Voor werkgevers verlaagt een grotere wendbaarheid  
de drempel om mensen in vaste dienst te nemen. Daarom beperken wij voor  
werkgevers de loondoorbetalingsplicht bij ziekte tot één jaar, te beginnen bij  
de werkgevers in het MKB, en maken wij een eenvoudiger regeling voor  
ontslagvergoedingen.  
• We willen het makkelijker maken voor mensen die herstellen van een zware ziekte 
of kampen met een (chronische) ziekte om te re-integreren in hun werk.  
• Werkplezier en waardering in het werk vragen om meer vertrouwen in de  
professionaliteit van goed opgeleide werknemers en meer autonomie en zeggen-
schap op de werkvloer. Daarom gaan wij net als in de zorg ook in andere sectoren 
schrapsessies houden om onnodige regels en administratieve lasten terug te 
dringen.  
• Veel mensen die op het minimumloon werken kunnen nauwelijks rondkomen van 
het inkomen dat ze verdienen. Dit zijn vooral jongeren, die net beginnen in een 
eerste baan of een bijbaan. Zij moeten onder de streep erop vooruitgaan. Wie  
normaal werkt voor de kost mag niet in armoede vervallen. We kunnen dat  
bereiken door gerichte lastenverlichting, een verhoging van het minimumloon  
of een combinatie van ingrepen. Ook gaan we elke twee jaar het sociaal minimum 
herijken om te kijken of de hoogte nog toereikend is om van te leven. Gemeenten 
worden gestimuleerd om meer gebruik te maken van maatwerk rond de kosten-
delersnorm.  
• Wij willen een groot en breed onderzoek naar de vraag of het huidige stelsel van 
sociale zekerheid nog voldoende bestaanszekerheid en perspectief biedt voor 
mensen die langdurig zijn aangewezen op een uitkering. Bij verbetering van het 
stelsel zien wij in de basisbaan een nieuwe kans voor mensen die langdurig in  
de bijstand zitten en zelf geen werk vinden. In een samenleving waar iedereen 
meedoet, mag een uitkering nooit een eindstation zijn.   
• Wij willen een terugkeer van de sociale werkvoorziening in de vorm van een  
landelijk netwerk van Sociaal Ontwikkelbedrijven voor mensen die meer  
begeleiding nodig hebben bij eenvoudig werk. Net als iedere werknemer hebben  CDA-VERKIEZINGSPROGRAMMA 2021-2025 53
Een sterke en eerlijke economie Nu doorpakkenzij het recht om mee te doen op de arbeidsmarkt, hun talenten te ontwikkelen  
en binnen de Sociaal Ontwikkelbedrijven of met dezelfde ondersteuning bij een 
gewoon bedrijf aan de slag te kunnen.  
• Wij belonen en ondersteunen ondernemers die mensen met een beperking in 
dienst nemen. Wij vergroten de zekerheid voor arbeidsgehandicapten, omdat  
deze groep bij een economische crisis vaak als eerste hun baan kwijtraakt.  
Ook voor hen is werken een recht.  
• Een inclusieve samenleving kan alleen inclusief zijn als iedereen gelijke kansen  
krijgt. Daarom zetten wij ons in voor inclusieve wetgeving om de toegankelijkheid 
voor mensen met een beperking te borgen, zoals voortvloeit uit de European  
Accessibility Act.  
• Wij stimuleren de samenwerking van gemeenten, UWV, uitzendbureaus en  
onderwijsinstellingen voor een betere begeleiding van werkzoekenden op de  
regionale arbeidsmarkt. Een breed aanbod van stageplekken, regulier werk,  
tijdelijk werk, een basisbaan of scholing zorgt ervoor dat iedereen mee kan  
doen. De link met de gemeentelijke hulp voor armoede en schulden ligt voor  
de hand.  
• Als brede volkspartij hechten wij belang aan een inclusieve samenleving waarin  
ieder mens gekend en erkend wordt. Wij hechten dan ook belang aan een  
inclusieve arbeidsmarkt die vraagt om vrouwen en mannen die samen bewust  
afspraken maken over de verdeling van zorg en arbeid, waarbij ook de  
economische zelfstandigheid van vrouwen wordt gestimuleerd.  
• De overheid schept voorwaarden en stelt beleid bij wanneer blijkt dat de  
gelijkwaardigheid op het terrein van economische en politieke besluitvorming 
onvoldoende gerealiseerd wordt. Dit geldt bijvoorbeeld voor het instellen van een 
quotum. Ook willen wij dat er meer aandacht is voor gelijke behandeling op basis 
van etniciteit. Een van de dingen waar wij op inzetten is anoniem solliciteren om 
bewuste en onbewuste discriminatie tegen te gaan en iedereen gelijke kansen  
te bieden, ongeacht afkomst en achternaam.  
• In de crisis is de overheid bedrijven en zelfstandigen te hulp geschoten met  
omvangrijke noodsteunpakketten. Wij werken de deeltijd-WW uit tot een  CDA-VERKIEZINGSPROGRAMMA 2021-2025 54
Een sterke en eerlijke economie Nu doorpakkenvolwaardig instrument, waarmee bij een volgende economische tegenslag  
bedrijven geholpen kunnen worden om zoveel mogelijk banen te behouden.55
Een sterke en eerlijke economie Nu doorpakken CDA-VERKIEZINGSPROGRAMMA 2021-2025 Nieuwe kansen in een digitale toekomst en innovatie
De toekomst is digitaal. Slimme apps, kunstmatige intelligentie, robots, internet of 
things, 5G en straks 6G maken ons leven makkelijker, sneller en heel vaak ook leuker. 
Meer dan ooit zijn we met elkaar verbonden en alles wat we nodig hebben is met één 
muisklik beschikbaar. Met digitale toepassingen als videobellen en de cloud konden 
veel mensen tijdens de lockdown thuiswerken alsof ze gewoon op kantoor zaten.  
Economisch biedt de digitale toekomst grote kansen voor innovatieve ondernemers  
en start ups. 
Zorgen dat iedereen mee kan doen  
in de digitale toekomst
 
In de digitale toekomst is het belangrijk dat iedereen ook digitaal mee kan doen. In heel 
Nederland moet de internetdekking optimaal zijn en digitale voorzieningen moeten voor 
iedereen betaalbaar en bereikbaar zijn. We voorkomen een digitale tweedeling door 
extra ondersteuning te bieden aan mensen die digitaal minder vaardig zijn.
Bij alle voordelen houden we ook oog voor de keerzijde van de digitale revolutie.  
De nieuwe technologie vraagt om een nieuwe moraal en de borging van grond-  
rechten van burgers. Fake news, cybercrime, digital profiling, spionage en ongewenste 
beïnvloeding vragen om een actieve bescherming en regulering. Waarden als privacy, 
rechtvaardigheid, menselijke waardigheid en een grondrecht als huisrecht komen  
in het gedrang als de grote techreuzen ongehinderd hun gang kunnen gaan. Een  
inhaalslag is nodig om de zeggenschap over het digitale domein terug te claimen en  
te voorkomen dat alleen commerciële belangen bepalen hoe onze digitale toekomst  
er uit zal zien. 
Deze inhaalslag vraagt om een intensieve Europese samenwerking om gezamenlijk 
nieuwe regels en moderne standaarden uit te werken. Voor elk bedrijf of platform is de 
Europese markt met 500 miljoen consumenten te belangrijk om niet naar te luisteren. 
Dat hebben we in Europa eerder bewezen. 
 
• 
 De digitale toekomst vereist dat iedere burger – ongeacht sekse, etnische 
achtergrond, leeftijd en woonplaats - digitaal mee kan doen, jong en oud. 
Het vraagt ook dat iedereen, ook in de buitengebieden, digitaal goed bereikbaar is. CDA-VERKIEZINGSPROGRAMMA 2021-2025 56
Een sterke en eerlijke economie Nu doorpakkenWij willen een prominente plaats voor digitaal burgerschap in het onderwijs en 
willen dat bedrijven en overheden actief zorgen voor ondersteuning van mensen 
die zelf minder goed de weg weten in de digitale wereld.  
• Privacy is een individueel recht, maar ook een maatschappelijke waarde.  
We leggen ethische en juridische normen vast voor het gebruik van informatie-
technologie en persoonlijke data door bedrijven en overheden. Tegelijk moeten 
we voldoende ruimte houden om te voorkomen dat privacyregels noodzakelijke 
maatregelen om onze veiligheid en gezondheid te beschermen in de weg staan.  
• Wij gaan in Europees verband vastleggen dat je zelf eigenaar bent en blijft van je 
eigen persoonsgegevens en persoonsgerelateerde data. Zo’n ondubbelzinnige 
wettelijke bepaling geeft zekerheid aan burgers en een solide basis om de  
verhouding met platforms en bedrijven beter te reguleren. Ook zetten we in op 
duidelijke regelgeving voor gegevensbescherming van niet-persoonlijke gegevens 
zodat we stappen zetten in het veilig gebruik van big data.   
• Wij willen een betere bescherming van klanten en werknemers in de platform-
economie. Dit vraagt om meer transparantie en toezicht op de gestelde  
gebruikersvoorwaarden, maar ook om betere arbeidsvoorwaarden voor de  
aanbieders van diensten, zoals Uber-chauffeurs en fietsbezorgers.  
• Wij willen de Grondwet uitbreiden met digitale grondrechten. Ook internationale 
verdragen van de VN, de EU of de Raad van Europa moeten worden aangepast  
op het digitale tijdperk.  
• Grote techreuzen en platforms als Google, Amazon en Facebook hebben te veel 
macht gekregen en beschikken feitelijk over een monopolie in het aanbod van hun 
diensten. Wij willen een stevige Europese aanpak voor een gelijk speelveld voor 
nieuwe aanbieders, een goede bescherming van data en een geharmoniseerde 
belasting voor deze bedrijven. Als bedrijven te groot worden is opsplitsing een 
uiterste mogelijkheid.  
• In de platformeconomie zien we nog te veel wegwerpbanen, slechte werk-  
omstandigheden en andere misstanden. De ontwikkelaars en marketeers  
verdienen het geld, terwijl de fietskoeriers en magazijnmedewerkers onderbetaald 
het zware werk doen. Extra handhaving en regulering zijn nodig om van deze  CDA-VERKIEZINGSPROGRAMMA 2021-2025 57
Een sterke en eerlijke economie Nu doorpakkensector een gezonde bedrijfstak te maken. Nieuwe coöperatieve platforms  
kunnen zorgen voor een beter alternatief voor de consument én de mensen  
die daar werken.  
• Sommige social media-platforms zijn een vrijplaats voor beledigingen en  
scheldpartijen geworden. Overheden, platforms en maatschappelijke organisaties 
nemen gezamenlijk het voortouw in een breed offensief om de social media  
weer sociaal te maken. Fatsoensnormen die we in de samenleving heel normaal 
vinden horen dat ook in het digitale domein te zijn.  
• In tijden van fake news en buitenlandse beïnvloeding staan wij pal voor de  
persvrijheid en de vrije nieuwsgaring in Nederland en Europa. Bescherming van  
de persvrijheid is een kerntaak van de overheid. Onafhankelijke journalistiek  
met meer aandacht voor lokale, regionale en Europese besluitvorming draagt bij 
aan het publieke debat en het democratisch proces. Wij willen de onafhankelijke 
journalistiek op deze aandachtsgebieden versterken en zien hier ook een  
belangrijke rol voor zowel de landelijke als regionale en lokale media.   
• Nederland moet zich beter voorbereiden en oefenen op een massieve verstoring  
van het digitale domein door een technische storing of cyberaanval. Als  
knooppunt in het internationale dataverkeer kan een storing in Nederland leiden  
tot grote economische en maatschappelijke ontwrichting.  
• Wij zijn bezorgd over de cybersecurity in ons land. Volgens onze eigen  
diensten liggen we dagelijks onder vuur. Kennis wordt gestolen, vitale systemen 
aangevallen en desinformatie verspreid. Om de digitale weerbaarheid te vergroten, 
willen wij een meerjarig cybersecurityprogramma onder leiding van een aparte 
Nationale Cybersecurity Coördinator.58
Een sterke en eerlijke economie Nu doorpakken CDA-VERKIEZINGSPROGRAMMA 2021-2025 Meer ruimte om te wonen, werken en reizen in heel Nederland
Het is crisis op de woningmarkt. Het tekort aan betaalbare woningen heeft geleid tot  
torenhoge prijzen voor koophuizen en jarenlange wachtlijsten voor een huurwoning. 
Veel steden zijn onbetaalbaar voor jonge gezinnen en middeninkomens en ook in  
kleinere gemeenten is te weinig ruimte voor nieuwbouw en trekken de jongeren weg. 
Door het woningtekort is het aantal daklozen verdubbeld tot ruim 40.000 mensen. 
De reden is pijnlijk eenvoudig. Het geloof in de markt was te groot. Voor investeerders 
is het bouwen van duurdere koopwoningen of de aanleg van een bedrijventerrein 
lucratiever dan woningen bouwen voor de huursector of betaalbare koophuizen voor 
gezinnen. Woningcorporaties zijn steeds verder beperkt in hun maatschappelijke taak 
en bouwregels en procedures zijn steeds ingewikkelder en zeer tijdrovend geworden. 
Het tekort is in korte tijd opgelopen tot ruim 1 miljoen woningen in 2030. 
Volkshuisvesting wordt weer een  
overheidstaak onder regie van het Rijk
Daarom moet het roer drastisch om. Ook hier is het credo ‘minder marktwerking,  
meer samenwerking’. We maken van volkshuisvesting weer een overheidstaak met  
een stevige regierol voor het Rijk. En we gaan in het hele land nieuwe bouwlocaties 
aanwijzen, waar snel kan worden gebouwd. 
Grootschalige nieuwbouw is ook de snelste en goedkoopste manier van verduurzaming.  
Meerjarige investeringen bieden zekerheid aan bouwers, jagen de innovatie aan en 
drukken de prijzen voor de verduurzaming van bestaande woningen. Door ‘groen’ mee 
te laten groeien met nieuwbouw behouden we de balans tussen wonen, natuur en 
recreatie. Met nieuwe openbaar vervoersverbindingen verbinden we alle delen van  
ons land en ontsluiten we nieuwe regio’s om te wonen en werken. 
 
• Met een grootschalig Nationaal Woonplan gaan we binnen tien jaar 1 miljoen 
nieuwe en duurzame woningen bouwen. Alle oplossingen zijn denkbaar: van 
bouwen in het groen tot een compleet nieuwe stad. Maar ook is er aandacht voor 
het veranderen naar woonfunctie van kantoor- en bedrijfspanden en modulaire 
en circulaire bouw. In de afgelopen jaren heeft de bouwsector zich ontwikkeld op 
dit vlak. Wij stimuleren daarbij duurzame materiaalkeuzes en geven ruimte aan CDA-VERKIEZINGSPROGRAMMA 2021-2025 59
Een sterke en eerlijke economie Nu doorpakkenzulke innovaties. Ook in kleinere dorpen willen wij meer ruimte voor woningbouw 
om krimp tegen te gaan, de leefbaarheid te vergroten en te voorzien in de woning-
behoefte van de eigen inwoners.  
• In het nieuwe kabinet keert de minister voor Volkshuisvesting terug. Deze krijgt  
een duidelijke regierol, wijst in overleg met provincie en gemeente nieuwe  
bouwlocaties aan en maakt met provincies, gemeenten en regio’s bindende  
afspraken over de kwantiteit en kwaliteit van het aantal te bouwen woningen.  
Vastgelopen bouwprojecten worden losgetrokken met een aanwijzing van de  
nieuwe minister. Grote binnenstedelijke deelgebieden die hun functie hebben  
verloren worden sneller getransformeerd naar woonwijken. Het Rijk stimuleert 
gemeenten om de bouw te bevorderen van betaalbare huurwoningen voor het  
middensegment (voor doelgroepen als politieagenten, zorg- en onderwijs-  
medewerkers).  
• 
 Wij willen dat woningcorporaties als een echte maatschappelijke  
onderneming weer alle ruimte krijgen om betaalbaar te bouwen, in het 
bijzonder voor de middenklasse. De verhuurdersheffing wordt afgeschaft in ruil 
voor stevige afspraken over de bouwopgave voor corporaties. Wij vergroten de 
zeggenschap van huurders door corporaties zich jaarlijks te laten verantwoorden 
voor het gevoerde beleid. We onderzoeken de mogelijkheid dat corporatiehuurders 
hun woning kunnen kopen. Van de opbrengst zouden nieuwe woningen kunnen 
worden gebouwd met lagere lasten. Ook willen wij dat woningcorporaties meer 
ruimte krijgen om te investeren in de sociale leefbaarheid in wijken, buurten  
en dorpen.  
• Om excessieve huurstijgingen te voorkomen wordt het puntensysteem voor de 
commerciële huursector aangepast en gemakkelijker afdwingbaar gemaakt voor 
huurders. De termijn waarbinnen de aanvangshuur getoetst kan worden door de 
huurcommissie wordt verruimd naar minimaal een jaar. Lokale overheden krijgen 
ook de mogelijkheid de redelijkheid van de huurprijs te toetsen. Huisjesmelkers 
worden strenger aangepakt en belast. Om plotselinge en excessieve stijgingen  
van de erfpacht te voorkomen komt er consumentenbescherming voor erfpachters.  
•  
 Voor nieuwbouwprojecten komt er een groennorm om de balans tussen 
wonen, natuur en recreatie te beschermen. Groen groeit mee. Wij zien in 
houtbouw een duurzaam alternatief voor steen en beton, omdat het CO2 vasthoudt CDA-VERKIEZINGSPROGRAMMA 2021-2025 60
Een sterke en eerlijke economie Nu doorpakkenin plaats van uitstoot. Bij bouwen in het groen is en blijft het voorkomen van 
nadelige schade voor kwetsbare natuurgebieden en behoud van het landschap 
een belangrijk aandachtspunt.  
• Steden mogen buiten de stadsgrenzen groeien om in de stad meer ruimte te  
houden voor groen. Parken, speelweides, volkstuinen en stadsnatuur  
vergroten de leefbaarheid en zijn van steeds groter belang voor afkoeling bij  
hitte of de opvang van regenwater bij extreme buien.  
• We geven in het hele land een nieuwe impuls aan stadsvernieuwing, met  
een brede wijkgerichte aanpak voor wijken waar slechte woonomstandigheden 
samenvallen met problemen en achterstanden.  
• 
 We maken ruimte voor alternatieve woonvormen, zoals hofjes voor 
ouderen, tiny houses voor starters en coöperatieve woonprojecten die  
door bewoners zelf worden ontwikkeld. Meer variatie houdt ook rekening met 
verschillende relatievormen, in het bijzonder met gescheiden ouders die voor de 
kinderen bij elkaar in de buurt willen blijven wonen. Procedures voor het plaatsen 
van flexibele woningen dienen te worden vergemakkelijkt. Ook zullen er normen 
moeten worden gesteld die eraan bijdragen dat verschillende partijen met  
de verplaatsing van de woningen uit de voeten kunnen. Steden worden aan-  
gemoedigd voorrangsbeleid toe te passen bij de toewijzing van woningen voor 
leraren, zorgmedewerkers en politieagenten. Ook maken we het makkelijker  
om wonen en zorg te combineren.  
•  Er komt een anti-speculatiebeding op huisvestingsprojecten. Voor buitenlandse 
beleggers of hedgefunds zonder maatschappelijk commitment is geen plaats  
op onze woningmarkt. Gemeenten met een overspannen woningmarkt kunnen  
op wijkniveau een zelfwoonplicht of een verhuurdersvergunning invoeren en  
maatregelen nemen om vakantieverhuur via sites als Airbnb te beperken of  
verbieden. Waar nodig krijgen deze instrumenten een wettelijke basis.  
• De samenloop van het woningtekort en de armoedeproblemen heeft geleid  
tot een forse stijging van het aantal daklozen in ons land. De aanpak van dit  
hardnekkige sociale vraagstuk vraagt om een ruimer aanbod van tijdelijke  
woonvormen, het ombouwen van kantoorpanden en een beperking van huis-  
uitzettingen wegens huurschulden.CDA-VERKIEZINGSPROGRAMMA 2021-2025 61
Een sterke en eerlijke economie Nu doorpakken• Voor de ontsluiting van nieuwe regio’s om te wonen en werken is onze ambitie  
een binnenlandse hogesnelheidsverbinding naar het Noorden (Lelylijn met 
eindstations Groningen en Leeuwarden) en het Oosten (via Hengelo en kiezen 
daarin een optimaal tracé) met een goede aansluiting naar de rest van Europa.  
 
In het nieuwe spoornet worden Breda, Utrecht, Zwolle, Groningen, Leeuwarden, 
Hengelo en Arnhem naast Amsterdam, Schiphol en Rotterdam knooppunten op 
een dergelijk nieuw binnenlands hogesnelheidsnetwerk. Wonen in die omgeving  
en een aantal dagen per week in de randstad werken wordt zo heel normaal.  
 
In het Noorden en Oosten is het onze ambitie om samen met de provincies te  
komen tot uitbreiding van het reguliere spoornetwerk en steunen wij het initiatief 
om samen tot een haalbare Nedersaksenlijn te komen.  
 
Het reguliere spoornetwerk kan intensiever worden gebruikt, ook door maatregelen 
voor stiller en veiliger spoor. We maken afspraken die uiteindelijk moeten leiden 
tot het doortrekken van de Duitse en Belgische hogesnelheidslijnen naar Hengelo, 
Eindhoven/Venlo, Maastricht en Groningen. We benutten en verbeteren  
internationale verbindingen, zoals Den Haag-Heerlen-Aken en Gent-Terneuzen.  
• Voor betere verbindingen tussen steden en regio’s bouwen we hubs, waar  
verschillende vervoersvormen samenkomen en reizigers eenvoudig kunnen  
overstappen naar een (deel)auto, (deel)fiets, trein of metro. Via digitale  
oplossingen vind je altijd de snelste of goedkoopste weg.  
• Bij de concessieverlening voor het openbaar vervoer is een goede bereikbaarheid 
van en binnen dunbevolkte gebieden een belangrijk criterium. Experimenten  
met andere vervoersmiddelen als deelauto’s en vrijwilligerstaxi’s kunnen in de  
concessie worden meegenomen, mits deze toegankelijk blijven voor jongeren  
en mensen met een kleine portemonnee.  
• Goede wegverbindingen in het hele land zijn van groot belang voor onze  
economie en transport. Landelijk en regionaal pakken we knelpunten aan en zetten 
we in op innovatieve oplossingen om de doorstroming te vergroten en files tegen 
te gaan. Met Zeeland gaan we in gesprek over een haalbare oplossing voor een 
tolvrije Westerscheldetunnel.  CDA-VERKIEZINGSPROGRAMMA 2021-2025 62
Een sterke en eerlijke economie Nu doorpakken• Wij willen op termijn een hervorming van de autobelasting, zodat ook elektrische 
auto’s gaan bijdragen aan de aanleg en onderhoud van wegen en spoorwegen. 
Voorwaarde is dat het totaal aan autobelastingen niet stijgt.  
• Na jaren van daling neemt het aantal verkeersslachtoffers toe. Het gebruik van 
de mobiele telefoon op de fiets en in de auto is een belangrijke oorzaak. Wij willen 
een strengere handhaving op hufterig verkeersgedrag en onveilige knelpunten 
waar veel ongelukken gebeuren aanpakken.  
• Het rijbewijs is voor veel mensen onmisbaar voor hun werk, gezinsleven of  
mantelzorg. Voor een betere dienstverlening moeten de problemen bij het CBR  
snel worden opgelost en overbodige medische keuringen worden beperkt.  
• Nederland is een fietsland. We fietsen omdat het gezond is, maar ook voor  
ons plezier. Wij willen in de stedelijke gebieden meer fietssnelwegen voor het 
woon-werkverkeer en in het buitengebied meer goede en veilige fietspaden   
langs de mooiste plekken van ons land.  
• Voor Nederland is een concurrerende en duurzame luchtvaart op Schiphol en  
de regionale luchthavens van groot belang voor de economie en werkgelegenheid. 
Ons uitgangspunt is het vinden van een nieuw evenwicht tussen mens, milieu en 
economie. Stillere, schonere en zuinigere vliegtuigen moeten een bijdrage leveren 
aan het terugdringen van de overlast voor de directe omgeving en in een volgende 
kabinetsperiode zullen hiervoor technologische projecten worden gestimuleerd.  
 
Het is wenselijk het aantal vluchten op Schiphol voorlopig te beperken met een 
maximum van 500.000. Primaire start- en landingsbanen moeten maximaal worden 
ingezet. Nachtvluchten moeten worden gereduceerd. Schiphol en de regionale 
luchthavens moeten daarbij als gezamenlijk Nederlands netwerk optreden,  
zodat de beschikbare capaciteiten beter benut worden. Voor de korte afstanden 
stimuleren we het gebruik van de trein.  
 
We bezien de opening van Lelystad Airport in het licht van deze ontwikkelingen, 
het herstel van de luchtvaart en rekening houdend met alle belangen. Bij een  
eventuele opening zijn laagvliegroutes niet acceptabel.  
 CDA-VERKIEZINGSPROGRAMMA 2021-2025 63
Een sterke en eerlijke economie Nu doorpakken• De binnenvaart is belangrijk voor de transport en de economie. Wij willen een 
transparantere marktordening met meer onderhandelingskracht voor de schipper 
en hogere tarieven die meer in verhouding staan tot de investeringen die schippers 
doen. Ook van de binnenvaart vragen we een bijdrage aan het terugdringen van 
de stikstofuitstoot.64
Een sterke en eerlijke economie Nu doorpakken CDA-VERKIEZINGSPROGRAMMA 2021-2025 Een land van sterke steden en regio’s 
Met de tentoonstelling ‘Countryside, the future’  in het Guggenheim Museum in New 
York liet de Nederlandse architect Rem Koolhaas in 2019 de grote veranderingen zien 
die wereldwijd op het platteland plaatsvinden. Het platteland is alles wat niet-stad is. 
Dat is wereldwijd 98% van het landoppervlak. Maar omdat we te veel in steden denken, 
missen we de grote kansen die het platteland en de regio bieden. 
 
Die analyse geldt in Nederland op kleine schaal. Als we fors willen bouwen, economisch 
willen groeien en toch voldoende ruimte over willen houden voor natuur, recreatie en 
landbouw, moeten we anders nadenken over de ruimtelijke indeling van ons land. 
De regio biedt de ruimte 
die in de stad vaak wordt gemist
Het probleem is niet dat de ruimte schaars is, maar vooral ongelijk verdeeld. Krimp  
in de regio is het directe gevolg van de trek naar de stad en vooral de Randstad  
loopt daardoor steeds vaker tegen haar grenzen aan. Dit leidt tot hoge woonlasten,  
dichtgeslibde wegen en te weinig ruimte voor natuur of recreatie. Daarom moeten  
we af van het oude denkpatroon van de Randstad tegenover de rest van het land.  
Dit belemmert de ruimte om te groeien en ontneemt het zicht op de toekomst die  
de regio biedt.
De omslag in denken begint met de simpele vaststelling dat de regio nog volop ruimte 
heeft, die in de stad ontbreekt. Om te wonen én te werken. Zeker nu we vaker thuis 
gaan werken, zullen meer mensen de ruimte en het groen van de regio verkiezen  
boven een peperdure woning en de drukte in de stad. 
Met de aanleg van nieuwe hoogwaardige openbaarvervoersverbindingen en de  
komst van de zelfrijdende auto kunnen we nieuwe gebieden ontsluiten om te wonen  
en te werken. Zo houden we de steden toegankelijk en leefbaar en spreiden we de 
economische kracht over het hele land. 
Regionale ontwikkeling begint bij de samenwerking in de gouden driehoek van  
bedrijven, kennisinstellingen en overheden. Dat zie je rond sterke clusters als Energy 
Valley  in het Noorden, Food Valley  in Midden-Nederland en Brainport Eindhoven. CDA-VERKIEZINGSPROGRAMMA 2021-2025 65
Een sterke en eerlijke economie Nu doorpakkenMaar regionale ontwikkeling biedt ook nieuwe kansen zoals voor de Einstein telescoop 
in Limburg, de Metropool Rotterdam Den Haag in de Randstad en de Law Delta  in 
Zeeland. Economische clusters verbinden partijen die elkaar versterken om kennis  
te ontwikkelen, te innoveren en nieuwe markten te veroveren. 
Juist omdat Nederland een land is van sterke steden en regio’s moeten we de  
historische en culturele diversiteit van ons land koesteren en waarderen. Die eigenheid 
versterkt de gemeenschap en is de inspiratie voor talloze maatschappelijke activiteiten 
en initiatieven.
• Het begin van de grote omslag is een nieuwe visie op de ruimtelijke indeling van 
ons land. In een nieuwe Nota Ruimte leggen we voor de lange termijn vast waar 
we ruimte bestemmen om te wonen en werken of voor natuur en landbouw. In 
deze nieuwe visie worden de Randstad en grote natuurgebieden ontlast en nieuwe 
groeiregio’s aangewezen, wat tevens in het belang van een vitaal platteland is.  
• Om ook in de toekomst genoeg ruimte te houden moeten we groot durven denken 
en doen. De kost gaat voor de baat uit. Nieuwe gebiedsontwikkelingen als 
Almere-Pampus, nieuwe landaanwinning als IJburg2 in Amsterdam of zelfs een 
nieuwe stad zijn de schaal van oplossingen waarin we moeten denken om meer 
ruimte te creëren voor wonen, werken en natuur.  
• Op basis van de nieuwe indeling komt de nieuwe minister voor Regionale  
Ontwikkeling in samenspraak met provincies en gemeenten met een nationaal  
Programma voor de Toekomst van de Regio. Dit is een New Deal-aanpak,  
waarmee we de negatieve spiraal in krimpgebieden doorbreken en nieuwe kansen 
voor de ontwikkeling van sterke economische regio’s benutten. De regiodeals 
worden verlengd en het Nationaal Groeifonds wordt ingezet om toekomstgerichte 
projecten mogelijk te maken.  
• De dynamiek en diversiteit van de grote stad hebben een grote aantrekkings-
kracht op mensen. Wij vergroten de leefbaarheid in de steden en willen de stad 
ook voor jonge gezinnen en starters bereikbaar houden. Dat vraagt om meer  
variatie in het woonaanbod en een nieuwe impuls voor stadsvernieuwing.  
Woningbouw in en om de stad dient hand in hand te gaan met vergroening.  
In de stad kiezen wij voor vergroening boven verdere verdichting. Dat biedt meer 
ruimte voor sport en ontspanning, maar is ook van belang voor de afkoeling bij CDA-VERKIEZINGSPROGRAMMA 2021-2025 66
Een sterke en eerlijke economie Nu doorpakkenhitte of de afvoer van regenwater bij extreme buien. De toenemende druk op de 
ruimte in de stedelijke regio’s vraagt om investeringen in beter en aantrekkelijker 
openbaar vervoer, goede fietsfaciliteiten en ruimte voor voetgangers.  
• We starten de overstap naar betaalbaar en duurzaam wonen in de regio door 
juist daar duurzaam te bouwen en renoveren. Met slimme investeringen geven  
we de verduurzaming en energietransitie van onderop vorm en zetten we de regio 
op voorsprong. Duurzame investeringen stimuleren ook de regionale economie en 
werkgelegenheid in sectoren als de bouw en de installatiebranche.   
• Met een actief spreidingsbeleid en de inzet van regiodeals gaan wij overheids-  
organisaties, onderwijs-, onderzoek- en zorginstellingen en bedrijven beter  
verspreiden over het hele land. Het Rijk gaat zoveel mogelijk in bestaande  
overheidskantoren flexwerkplekken inrichten zodat rijksambtenaren een deel  
van de week in Den Haag en een deel van de week vanuit hun eigen regio  
kunnen werken.  
• Grensregio’s hebben een enorme potentie in de verbinding met Duitsland,  
België en de rest van Europa. Wij geven een nieuwe impuls aan de EU-regionale  
samenwerking, waarbij knelpunten op het gebied van arbeidsmarkt, regionale  
ontwikkeling en openbaar vervoer worden weggenomen. Nieuwe kansen liggen  
in grensoverschrijdende infrastructuur en projecten om energie-intensieve  
industrieclusters gezamenlijk te verduurzamen.  
• Een sterke stedelijke of regionale identiteit versterkt het gevoel dat je ergens 
thuishoort. Dit gemeenschapsgevoel is belangrijk en daarom ondersteunen wij taal, 
cultuur, kunst, sport en vrijwilligersleven met een regionaal of lokaal karakter. Dat 
geldt voor regionale orkesten en streekmusea, maar ook voor regionale tradities en 
volksfeesten als carnaval en muziekfestivals. Wij bieden meer ruimte voor lokale 
vrije dagen om deze feesten met elkaar te vieren.  
• Nederland is door de gezamenlijke geschiedenis nauw verbonden met de  
Caribische delen van het Koninkrijk: met de autonome landen Aruba, Curaçao 
en Sint Maarten en met Bonaire, Sint Eustatius en Saba, die de status van een  
bijzondere gemeente hebben. Binnen het Koninkrijk zijn we solidair, zeker in deze 
tijd van Corona. Wel zien we erop toe dat hulp daar terecht komt waar deze  
werkelijk nodig is en bijdraagt aan de ontwikkeling van de eilanden. CDA-VERKIEZINGSPROGRAMMA 2021-2025 67
Een sterke en eerlijke economie Nu doorpakken• Voor Bonaire, Sint Eustatius en Saba zetten we in op een verdere versterking 
van de lokale bestuurskracht. Door meer financiële ruimte in de vrije uitkering  
vergroten we de zelfredzaamheid en beleidsvrijheid en verminderen we de 
bureaucratie vanuit Den Haag. Hierbij is het wel van belang dat het Caraïbische 
deel van het Koninkrijk laat zien dat men met deze gelden verantwoord omgaat 
en een actieve bestrijding van corruptie aangetoond is. Om de eigen inkomsten te 
versterken wordt gewerkt aan een verbreding van de economische basis en zetten 
we in op duurzaam toerisme en landbouw. Om de armoede terug te dringen wordt 
de verhoging van het sociaal minimum voortgezet.  
 
TOEKOMST VOOR GRONINGEN
Heel Nederland voelt een grote verantwoordelijkheid voor de inwoners van Groningen.  
Jarenlang hebben we als samenleving profijt gehad van de aardgasopbrengsten. 
Daarom moeten we nu met elkaar zorgen voor een veilige en welvarende toekomst 
voor Groningen en het herstel van vertrouwen van de Groningers.
Dat begint met een snelle en rechtvaardige, royale en vooral loyale afhandeling van  
de schade aan huizen en bedrijven. Totdat de afbouw van de gaswinning leidt tot  
rust in de bodem zullen woningen en andere panden moeten worden versterkt.  
De voortgang van de schadeafhandeling en versterking wordt in heldere afspraken 
vastgelegd en permanent gemonitord. Voor versnelling van de aanpak brengen we  
de verantwoordelijkheid voor Groningen over van het ministerie van Economische 
Zaken naar de nieuwe minister van Regionale Ontwikkeling. 
Wij vinden dat, op basis van ervaringen in Groningen, alle Nederlanders door de  
overheid beschermd moeten worden als mijnbouw bovengrondse schade veroorzaakt. 
De Commissie Mijnbouwschade en het Instituut Mijnbouwschade Groningen moeten 
voldoende mandaat hebben om dit te kunnen garanderen.68
Een sterke en eerlijke economie Nu doorpakken CDA-VERKIEZINGSPROGRAMMA 2021-2025 Rentmeesterschap in duurzaamheid en klimaat 
Ons land is groot geworden in de gezamenlijke strijd tegen het water. Met wind-  
molens en poldergemalen hebben we polders drooggelegd. De stormvloedkeringen  
beschermen ons land tegen de zee. Die combinatie van strijdbaarheid, vindingrijkheid 
en samenwerking hebben we opnieuw nodig om een solide bijdrage te leveren aan de 
aanpak van klimaatverandering en de realisatie van het klimaatakkoord van Parijs.  
De aarde is niet van ons, maar we hebben wel de taak er goed voor te zorgen. Dat is 
rentmeesterschap en daarom is klimaatverandering een van de grootste opgaven van 
deze tijd. Voor onszelf, maar zeker voor de generaties die na ons komen. Daarom  
moeten we de polarisatie tussen drammers en ontkenners doorbreken en onze  
schouders eronder zetten. Met een robuust beleid dat draagvlak heeft, effectief is  
en bijdraagt aan het verdienvermogen van ons land.  
Het draagvlak voor een duurzame toekomst ligt direct om de hoek. In het unieke  
Nederlandse landschap van water, polders en natuur. Door te werken aan een  
schonere, gezondere en groenere omgeving kunnen wij een betekenisvolle en  
zichtbare bijdrage leveren aan een duurzame toekomst. Onze bedrijven en kennis-  
instituten hebben de expertise over landbouw, water en energie. Daarmee kunnen  
we resultaten boeken en nieuwe kansen ontwikkelen voor een duurzame economie  
in ons land en de rest van de wereld.  
Het draagvlak voor een duurzame 
toekomst ligt direct om de hoek
Een stevig draagvlak vraagt ook om een haalbaar en betaalbaar perspectief. Burgers 
en bedrijven zijn bereid de stap te zetten, zolang zij weten dat de lasten betaalbaar zijn 
en eerlijk worden verdeeld. En zij -meer dan nu- vooraf worden betrokken bij belangrijke 
besluiten. Samenwerking is het sleutelwoord.
Wij ondersteunen initiatieven uit de samenleving en stellen burgers en bedrijven in 
staat om hun bijdrage leveren. Om ons heen zien we burgers, coöperaties en bedrijven 
die de schouders eronder zetten. Die initiatieven koesteren we en helpen we vooruit. 
De taak van de overheid is om heldere en haalbare meerjarige doelen vast te stellen, 
belemmeringen weg te nemen en investeringen aan te jagen.  CDA-VERKIEZINGSPROGRAMMA 2021-2025 69
Een sterke en eerlijke economie Nu doorpakken• Wij willen een nationaal plan voor twaalf provinciale icoonprojecten op het  
terrein van duurzaamheid en schone energie. Elke provincie draagt een eigen 
project aan dat een bijdrage levert aan de nationale klimaatopgave.  
• Het klimaatbeleid moet hand in hand gaan met een industriebeleid dat zorgt voor 
een eerlijk speelveld voor bedrijven in ons land en op de Europese en wereld-
markt. Waar nodig worden aanbestedings- en mededingingsregels aangepast 
zonder daarbij de belangen van het MKB uit het oog te verliezen en worden de 
staatssteunregels ook van toepassing op bedrijven van buiten Europa.  
• Een eerlijk speelveld vraagt ook om Europese afspraken over gelijke beprijzing  
van de CO2-uitstoot door bedrijven en gelijke tarieven voor een vliegbelasting. 
Zodra Europa haar reductiedoelstelling verhoogt naar 55%, kunnen we de  
Nederlandse CO2-heffing schrappen. Ook moeten we in Europa afspraken maken 
over de verdere verduurzaming van de luchtvaart en de scheepvaart, bijvoorbeeld 
over het gebruik van walstroom tijdens het verblijf in havens.  
• De beperking van de uitstoot van CO2 en stikstof vraagt in eigen land om een 
evenredige bijdrage van alle sectoren. De overheid maakt met grote bedrijven die 
een hoge CO2-uitstoot hebben afspraken over reductiedoelstellingen en de hulp 
die we hierbij bieden, met het oog op het behoud van de grote bedrijven. Ook in  
de agrarische sector gaan we werken met langjarige duurzaamheidsdoelen.  
• Wij kiezen voor een versnelde overgang naar een betaalbare, duurzame  
energiemix. Windenergie op zee blijft een belangrijke bron. We blijven investeren 
in zonne-energie, duurzame biomassa en energiebesparing. Voor de periode na 
2030 is kernenergie een serieuze optie. Samen met de energiesector ontwikkelen 
we daarom nieuwe plannen voor tenminste twee extra kerncentrales. Ook  
ontkomen we niet aan de opslag van CO2 onder de Noordzee. Om te voorkomen 
dat CO2-opslag en kernafval als probleem wordt doorgeschoven naar volgende 
generaties, investeren we in R&D rond het hergebruik van CO2 en het  
verminderen en het hergebruik van kernafval. De inzet is erop gericht om  
investeringen in de energietransitie juist ook te richten op regio’s die we  
economisch willen versterken.  
• Wij zetten ook in op nieuwe energiebronnen als geothermie, aquathermie en 
warmtenetten, energiedragers als waterstof en synthetische kerosine of duurzame CDA-VERKIEZINGSPROGRAMMA 2021-2025 70
Een sterke en eerlijke economie Nu doorpakkenen schone brandstof. Om altijd ruimte te houden voor innovatie en nieuwe  
inzichten en maatregelen te blijven toetsen op kosteneffectiviteit en efficiency,  
willen wij een periodieke review van het klimaatakkoord, te beginnen in 2022.  
• Wij verruimen de regelingen die investeringen in isolatie, verduurzaming of  
energiebesparing in je eigen huis haalbaar en betaalbaar maken. Alle regelingen 
worden samengebracht in een online klimaatloket, waar je terecht kunt voor  
subsidies en advies op maat over de beste en meest rendabele investeringen.  
• Bij de nieuwbouw van woonwijken wordt duurzaam, klimaatneutraal en meer 
groen de norm en mogelijkheden voor de opvang en het hergebruik van regen-  
water bevorderd. Wij stimuleren niet alleen circulair bouwen maar ook energie-
positief bouwen voor een duurzamer en groener Nederland. Als gemeenten de 
regierol krijgen in het verduurzamen van wijken, mogen zij ook kiezen voor behoud 
en aanleg van gasnetten in de gemeente. Daarbij zou het uitgangspunt in de  
verduurzaming van de gebouwde omgeving richting 2050 moeten zijn dat aanleg 
van gasnetten wordt gezien als laatste optie. Een verbod is dan niet nodig.  
• Wij willen een stimuleringsprogramma voor de introductie van hybride cv-ketels  
voor de verwarming van woningen die naast de wijkgerichte aanpak kan bestaan 
en daarmee niet concurreert. We zoeken naar een vorm van normering zodat de 
hybride ketel een belangrijke rol speelt in de vervangingsmarkt voor nieuwe  
cv-ketels. We stimuleren de productie van groen gas.  
• Verhuurders die hardnekkig nalatig zijn in het verduurzamen of isoleren van hun 
woningen, worden gekort op de huur die zij voor een onzuinige huurwoning   
mogen rekenen. De verhuur van woningen met enkel glas wordt op termijn  
verboden, tenzij dit evident niet mogelijk is zoals bij monumentale panden.  
• We gaan lokaal en regionaal maatschappelijk vastgoed (verenigingen, scholen, 
cultureel erfgoed, buurthuizen en oefenlokalen) actief ondersteunen en ontzorgen 
in de energietransitie. Dit bespaart deze organisaties veel werk en leidt in veel 
gevallen tot lagere energiekosten.  
• Wij investeren in een zichtbare vergroening van de woonomgeving. In de grote 
steden krijgen stadsgroen en parken voorrang op een verdere verdichting van de 
woonomgeving en in het hele land planten wij voor iedere inwoner in de eigen CDA-VERKIEZINGSPROGRAMMA 2021-2025 71
Een sterke en eerlijke economie Nu doorpakkenbuurt een nieuwe boom. Met 17 miljoen nieuwe bomen wordt Nederland nog  
schoner, groener en gezonder. Wij gaan door met de strijd tegen zwerfafval en  
de plastic soep in het open water.  
 
• We zijn zuinig op de natuur en het cultuurlandschap in ons land. Behoud en 
versterking van de nationale parken en kwetsbare natuurgebieden vragen om een 
doordachte langetermijnvisie, gerichte investeringen in natuurverbetering en de 
versterking van het ‘groen’ onderwijs en onderzoek. Bij de aanleg en bouw van 
grote windmolens en zonneparken worden natuur en landbouwgronden zoveel 
mogelijk ontzien, zeker zolang er op daken nog volop ruimte is voor zonnepanelen. 
Ook wordt altijd als eerste de directe omgeving geraadpleegd.  
• Wij onderschrijven de Europese Green Deal, maar maken ons nog grote zorgen 
over de uitwerking voor de specifieke Nederlandse situatie. De doelstelling om 
30% (Europa breed) van het land- en wateroppervlak als beschermd natuurgebied 
aan te merken is in ons land niet haalbaar. We dragen actief en constructief bij 
aan de vormgeving om de haalbaarheid en betaalbaarheid van de maatregelen te 
beschermen. Dat geldt ook voor de herijking van het bestaande Natura2000 beleid.  
• Een groot milieurendement is te behalen met hoogwaardige verwerking van  
ons huishoudelijk en bedrijfsafval. Nederland beschikt over een innovatieve 
afvalbranche waar we gebruik van moeten maken. Dus we willen zoveel  
mogelijk stoppen met exporteren van afval naar landen als China, en meer  
circulaire bedrijvigheid in onze eigen regio's stimuleren. Hiervoor moeten we het 
verbranden van afval verminderen en het hergebruik van afval aantrekkelijker  
maken. Regulering en financiële prikkels vanuit de overheid dragen bij aan de  
hernieuwde inzet van die grondstoffen. Ook grondstoffen moeten in de toekomst 
vaker opnieuw inzetbaar zijn. Daarom maken we verbranden van afval minder 
aantrekkelijk en het hergebruik aantrekkelijker.  
• Resten van geneesmiddelen komen via het rioolwater steeds vaker in het  
oppervlaktewater terecht en vormen een bedreiging voor het waterleven en de 
drinkwaterproductie. We zetten in op het terugdringen hiervan in samenwerking 
met gemeenten en waterschappen.  
• Strenge bronmaatregelen voor auto’s, apparaten of bouwmaterialen zijn voor 
het klimaat veel effectiever dan maatregelen die de schade achteraf beperken. CDA-VERKIEZINGSPROGRAMMA 2021-2025 72
Een sterke en eerlijke economie Nu doorpakkenDaarom stellen wij in Europees verband strengere eisen aan duurzame  
productie en kwaliteit van tal van producten. Met een ‘recht op reparatie’ dwingen 
we hogere kwaliteitseisen af voor gebruiksproducten als huishoudelijke apparatuur 
en mobiele telefoons.   
• Om het draagvlak voor klimaatmaatregelen te vergroten willen wij een landelijk  
burgerberaad dat de politiek adviseert over de uitwerking van het klimaatakkoord. 
In dit beraad buigen 150 burgers, die door loting zijn aangewezen, zich over  
haalbare en betaalbare oplossingen om de doelen van het klimaatakkoord te  
realiseren. Zo ontstaat een representatief beeld van wat mensen belangrijk vinden 
en kan de politiek met meer draagvlak besluiten nemen.   
• De verhoging van de energierekening om duurzame doelen te betalen kan niet 
oneindig doorgaan. Daarom willen wij de mogelijkheden en gevolgen onderzoeken 
om duurzaamheidsmaatregelen meer uit de algemene middelen te financieren in 
plaats van via de huidige opslag op de energierekening. 73
Een sterke en eerlijke economie Nu doorpakken CDA-VERKIEZINGSPROGRAMMA 2021-2025 Een gezonde toekomst voor de landbouw en visserij
Nederland zonder boeren, tuinders en vissers is als het Rijksmuseum zonder  
Rembrandts. Samen staan ze voor het beste wat ons land de wereld te bieden heeft. 
Rembrandt is wereldberoemd als groot vakman en vernieuwer in zijn vakgebied en dat 
zijn onze boeren, tuinders en vissers ook. Daarom moeten we op hen net zo zuinig zijn 
als op onze Rembrandts. 
 
Voor de boer zijn de grond, de dieren en de natuur het kapitaal waarmee hij werkt.  
Voor de visser is dat het water en de zee. De zorg voor het landschap, het milieu en 
dierenwelzijn is hun dagelijks werk. Weinig andere sectoren hebben in de afgelopen 
jaren zoveel milieuwinst geboekt in het terugdringen van de uitstoot en de ontwikkeling 
van nieuwe duurzame technieken. 
Voor de boer is zijn grond, zijn dieren en  
de natuur het kapitaal waarmee hij werkt
 
Veel boeren, tuinders en vissers hebben een familiebedrijf, dat van generatie op 
generatie wordt doorgegeven. Dat is de reden dat zij als geen ander weten hoe zij zich 
steeds weer aan kunnen passen aan nieuwe omstandigheden. Dat doen ze al eeuwen. 
Bij veel politieke partijen ontbreekt de aandacht voor de strategische waarde van een 
sterke agrarische sector. Op wereldschaal azen landen als China op onze agrarische 
technologie en productiecapaciteit, terwijl met de groei van de wereldbevolking voedsel-
zekerheid en voedselveiligheid steeds grotere vraagstukken worden. Europese  
samenwerking en handelsverdragen zijn dan onmisbare instrumenten om de eigen 
markt, de voedselkwaliteit en de productie te beschermen.
Wij kiezen voor een gezonde toekomst voor de landbouw, tuinbouw en visserij in ons 
land. Met hun vakmanschap en innovatie is een versnelling van de verduurzaming  
haalbaar. In een goede balans met de natuur, het landschap en de omgeving om hen 
heen. Wat de sector daarvoor nodig heeft is een duidelijk langetermijnperspectief,  
de ruimte om te ontwikkelen en een eerlijke prijs voor hun producten.  
• 
 Voor een gezonde toekomst voor de hele agrarische sector kiezen wij  
voor een nieuwe aanpak, waarbij de overheid met de sector duidelijke CDA-VERKIEZINGSPROGRAMMA 2021-2025 74
Een sterke en eerlijke economie Nu doorpakkenlangjarige duurzaamheidsdoelen vastlegt en vervolgens de uitvoering aan de 
sector zelf over laat om deze doelen te halen. De Nederlandse glastuinbouw is een 
voorbeeld in de wereld op het gebied van productie, duurzaamheid en innovatie. 
We willen de sector optimaal faciliteren in onderwijs en onderzoek.  
• Met de inzet van innovatie en nieuwe meettechnieken kunnen de doelmaatregelen  
worden vertaald in een opgave op bedrijfsniveau. Daarmee laten we iedere 
agrarische ondernemer de ruimte voor maatwerk, innovatie en vakmanschap om 
naar eigen inzicht zijn aandeel te realiseren. Met behulp van evenwichtsbemesting 
kunnen voldoende meststoffen worden toegediend aan de bodem om terug te  
geven wat eerder onttrokken is. De overheid handhaaft op de uitkomst en hoeft 
zich minder met de bedrijfsvoering op het erf te bemoeien.  
• De doelmaatregelen voor de lange termijn bepalen de milieugebruiksruimte voor 
de landbouw, inclusief de eerder gestelde limieten op fosfaat en stikstofemissies. 
Wij stimuleren de sector om zelf met plannen te komen om deze doelen te  
realiseren. De plannen vragen om inspanningen van de hele keten: van boeren, 
verwerkers van agrarische producten en andere partners in de keten.  
• Initiatieven van boeren om (nog) duurzamer te werken leiden nog te vaak tot meer 
kosten en minder opbrengst. Wij blijven werken aan een eerlijke prijs waarin de 
kosten voor verduurzaming worden meegenomen. Zolang de markt dit niet regelt 
is de overheid mede aan zet.  
• Omdat geen boer groen kan doen, als hij of zij rood staat, willen wij dat banken en 
de overheid ondersteuning bieden om financiering mogelijk te maken. Omdat de 
financieringsproblematiek zich niet beperkt tot de primaire investering, breiden  
we daarnaast het bestaande Omschakelfonds van investeringskredieten uit met 
een risico- en transitiefonds. 
• Aanvullend op de langjarige duurzaamheidsdoelen bieden we boeren de gelegen-
heid om samen deel te nemen aan nieuwe trajecten waarin zij ervaring opdoen met 
natuurinclusieve landbouw en andere nieuwe methoden om hun bedrijfsvoering 
te verduurzamen, zodat we versnellen in de duurzaamheidsopgave en deze  
ambities vanuit de sector zichtbaar maken voor een groter publiek. Dit verdient 
respect, maakt ons trots en biedt perspectief voor de volgende generatie boeren.  CDA-VERKIEZINGSPROGRAMMA 2021-2025 75
Een sterke en eerlijke economie Nu doorpakken• Wij zetten de modernisering en innovatie van de veehouderij voort, bijvoorbeeld 
door via stalaanpassingen emissies verder te beperken. Het is belangrijk dat de 
sector zelf deze innovatie omarmt om de duurzaamheid- en dierenwelzijn doelen  
te behalen. Ook hier moeten overheid en ketenpartners bijdragen om de  
transformatie van deze belangrijke economische sector mogelijk te maken.  
Boeren kunnen dit niet alleen.   
• Ook de boeren leveren een bijdrage aan de stikstofreductie waarbij maatwerk  
per regio het uitgangspunt is. Boeren die vrijwillig stoppen worden hiervoor 
gecompenseerd. Wij zijn tegen gedwongen onteigening en willen landbouwgrond 
voor de landbouw behouden en de bestaande budgetten voor uitkoopregelingen 
ook openstellen voor verduurzaming van de stallen en productiemethoden,  
als daarmee voor hetzelfde geld betere resultaten kunnen worden geboekt.  
Wij verruimen de mogelijkheden, zowel geografisch als financieel, voor boeren  
om te participeren in duurzaam landschaps- en natuurbeheer.  
 
Wij bepleiten een onderzoek naar de gevolgen van het extern salderen, het 
nationale verdienvermogen en wat de minimale omvang is om de innovatiekracht 
overeind te houden in de land- en tuinbouw en de visserij.  
 
Op regionaal niveau wordt de mogelijkheid geboden om voor vraagstukken van 
klimaatverandering, verlies van biodiversiteit en verlies van het cultuurlandschap 
oplossingen te ontwikkelen waarbij landbouw en natuur in balans zijn en elkaar 
versterken.  
• Wij willen een beschermde status voor vitale landbouwgronden om de  
toekomst van het platteland en de voedselzekerheid veilig te stellen. In de nieuwe 
Nota Ruimte worden ontwikkelgebieden voor de landbouw aangewezen in een 
goede balans met de ruimte voor natuur, wonen en recreatie. Daar waar de functie 
landbouw wordt gewijzigd wordt de verplaatsing van een gezond bedrijf naar  
vitale landbouwgronden mogelijk gemaakt. Ook beschermen we onze agrarische 
technologie, landbouwgrond en vitale bedrijven in zaai- en pootgoed tegen  
ongewenste overnames uit het buitenland.  
• Wij blijven ons inzetten voor een betere en eerlijke prijs voor de boer.  
Daarvoor komt er een voedselscheidsrechter als marktmeester tussen boeren,  
de groothandel en consumenten en bieden wij de consument meer transparantie CDA-VERKIEZINGSPROGRAMMA 2021-2025 76
Een sterke en eerlijke economie Nu doorpakkenover de herkomst en productiewijze van ons voedsel. In Europees verband zetten 
we ons in voor een lagere btw op groenten en fruit dat in Europa is geteeld.  
• 
 Wij willen kortere ketens van het land naar het bord. Wat je van dichtbij 
haalt is verser, lekkerder en vaak minder belastend voor het milieu. Daarom 
stimuleren wij lokale coöperaties van boeren, winkeliers en consumenten om 
regionale producten op de markt te brengen en zo bij te dragen aan een sterke 
lokale en circulaire economie.  
• De opheffing van de productschappen heeft de positie van boeren en tuinders in 
de keten verzwakt. Om de gezamenlijke verantwoordelijkheid en samenwerking 
te versterken kiezen wij voor de oprichting van nieuwe ketencoöperaties, waarin 
de spelers uit de hele keten in de agri- en foodsector samenwerken en afspraken 
maken over productie, kwaliteit, gezamenlijk toezicht, duurzaamheid, biodiversiteit 
en een eerlijke prijs.  
• Water, droogte en het voorkomen van verzilting van landbouwgronden vormen 
grote strategische uitdagingen voor de komende jaren. In een waterrijk land als 
Nederland moet het mogelijk zijn om voldoende zoet water beschikbaar te  
houden voor de landbouw, de natuur en de mens. Voor een goede balans in  
het waterbeleid houden wij vast aan de waterschappen, inclusief de geborgde 
zetels in het algemeen bestuur.  
• Bodemdaling in het veenweidegebied leidt in het hele land tot schade aan huizen, 
gebouwen, wegen en landbouwgronden. Wij wijzen in het nieuwe kabinet één 
coördinerend minister aan die samen met gemeenten, provincies, waterschappen, 
landeigenaren en grondgebruikers komt tot een effectief pakket van maatregelen 
om de bodemdaling terug te dringen. De Impulsregeling veenweide wordt voort-
gezet en uitgebreid met een investeringsagenda voor bebouwd gebied om samen 
met grondeigenaren en –gebruikers naar passende compensatie te zoeken  
voor de waardedaling van het eigendom vanwege beperkingen in gebruiks-  
mogelijkheden en om de leefbaarheid en vitaliteit te bevorderen.  
• Onze kennis over voedsel, water en duurzaamheid is van wereldklasse.  
Het Nationaal Groeifonds biedt ook voor de agrarische sector mogelijkheden  
voor investeringen in onderzoek en innovatie en de versterking van kansrijke 
clusters van bedrijven, kennisinstellingen en overheden in de agrofoodsector. CDA-VERKIEZINGSPROGRAMMA 2021-2025 77
Een sterke en eerlijke economie Nu doorpakkenToelatingsprocedures voor duurzame alternatieven voor bemesting en gewas-
bescherming worden vereenvoudigd en verkort. Tevens willen we onder strikte 
ethische voorwaarden nieuwe technieken van genetische modificatie in plantaardig 
materiaal mogelijk maken, zoals Crispr cas.  
• Het bestaande jongeboerenfonds en jongevissersfonds bieden de komende 
generaties boeren en vissers zicht op een solide toekomst voor hun familiebedrijf. 
De huidige regelingen zijn te bureaucratisch en worden nog onvoldoende benut. 
Wij willen de aanvraag vereenvoudigen en meer toespitsen op de behoeften  
van jonge boeren en vissers zelf.  
• De visserij loopt tegens steeds strengere eisen aan. Wij willen de vloot onder-
steunen in een duurzame toekomst. De aanlandplicht wordt vervangen door  
een registratieplicht, die hetzelfde doel dient maar met de inzet van innovatieve 
herkenningssoftware tot heel veel minder regeldruk leidt.  
• Met de uitbreiding van windenergieparken en natuurgebieden neemt het  
aantal gebruikers op de Noordzee steeds verder toe. Bij de uitvoering van het 
Noordzeeakkoord moeten de belangen van de Nederlandse vissersvloot zwaar 
meewegen, zowel in het behoud van voldoende visgronden als in het stimuleren 
van innovatie en verduurzaming.EEN BETROUWBARE EN 
DIENSTBARE OVERHEID
We moeten nu doorpakken voor een betrouwbare en dienstbare overheid die 
naast mensen staat en waakt over het algemeen belang. Wij beschermen en 
versterken de instituties van de rechtsstaat om die rol voor de samenleving te 
kunnen blijven vervullen.CDA-VERKIEZINGSPROGRAMMA 2021-2025 79
Een betrouwbare en dienstbare overheid Nu doorpakkenIn ons land is de verhouding tussen de burger en de overheid stevig verankerd in de 
democratische rechtsstaat. Ieder mens telt en ieder van ons heeft gelijke rechten om 
mee te doen en tegelijk de verantwoordelijkheid om naar vermogen bij te dragen aan 
de samenleving. Die wederkerigheid is de basis van ons idee van de verantwoordelijke 
samenleving. 
In de rechtsstaat is de overheid de ‘dienaar van het algemeen belang’. In deze crisistijd 
zien we opnieuw hoe belangrijk een goed functionerende overheid is. Voor onze  
veiligheid en gezondheid nemen het kabinet en de burgemeesters lastige, maar  
noodzakelijke maatregelen. Daarover leggen zij continu publiekelijk verantwoording 
af aan het parlement en de gemeenteraad. Er is kritiek, maar ook veel vertrouwen en 
waardering voor de zware verantwoordelijkheid die zij dragen. 
Toch hebben we de afgelopen jaren ook voorbeelden gezien waar de overheid ernstig 
te kort schoot. Bij de toeslagenaffaire van de Belastingdienst en rond de afhandeling 
van de aardbevingsschade in Groningen liet de overheid flinke steken vallen in de 
betrouwbare en dienstbare rol die zij hoort te hebben. Dat heeft het vertrouwen van 
burgers geschokt en geschaad. 
Een dienstbare, slagvaardige  
en rechtvaardige overheid die er voor  
de burgers is in plaats van andersom
De oorzaak voor dit falen ligt in het jarenlange liberale pleidooi voor een kleinere  
en goedkope overheid, die de vrijheid van burgers zo min mogelijk mag beperken.  
Steeds weer ging het debat over de vraag wat de overheid niet moet doen, in 
plaats van waar de overheid wel voor is. Bezuinigingen, taakstellingen en 
privatiseringen hebben de publieke zaak uitgehold met een averechts effect op 
onze vrijheid: we kregen meer regels, meer controles en hogere kosten. Maar 
geen beter resultaat.   
In de coöperatieve samenleving die wij voor ogen hebben herstellen we de balans.  
Niet de overheid of de markt staan voorop, maar de samenleving. Overheid en markt 
zijn dienstbaar aan de burger in plaats van andersom. Dat vraagt om een slagvaardige Vertrouwen in de rechtsstaat en de overheid CDA-VERKIEZINGSPROGRAMMA 2021-2025 80
Een betrouwbare en dienstbare overheid Nu doorpakkenen rechtvaardige overheid met een menselijk gezicht en om een lerende overheid  
die uit zichzelf open en eerlijk is als het misgaat.  
 Nieuwe maatregelen zijn nodig om het geschade vertrouwen te herstellen  
en de checks en balances in de rechtsstaat te versterken in een nieuw sociaal 
contract tussen burgers, overheid en markt. 
• Wij willen dat politici zich krachtig uitspreken tegen personen en partijen die het 
vertrouwen in de instituties van de democratische rechtsstaat ondermijnen of 
het belang in twijfel trekken. Wij leggen in de Grondwet vast dat Nederland een 
democratische rechtsstaat is.  
• Wij willen meer authentieke volksvertegenwoordigers met stevige wortels in de 
eigen regio of stad. Om de band met de kiezers te versterken en een goede  
vertegenwoordiging uit alle hoeken van het land te waarborgen, willen wij de  
invoering van een regionaal kiesstelsel. We kijken of in het nieuwe kiesstelsel  
dat wij voorstaan een kiesdrempel kan worden ingevoerd.  
• Wij willen strengere, wettelijke eisen aan het democratisch gehalte en de  
financiering van politieke partijen. In lijn met de uitspraak van het Europees  
Hof voor de Rechten van de Mens kunnen antidemocratische partijen worden 
verboden.  
• Wij vragen meer openheid van politici en bestuurders over een strafrechtelijk 
verleden. Voor hun aantreden moeten zij openheid geven over onherroepelijke 
veroordelingen tot een vrijheidsstraf of een geldboete van ten minste de tweede 
categorie. Volksvertegenwoordigers verliezen hun mandaat bij een veroordeling  
tot een celstraf hoger dan 4 maanden.  
• Wij versterken de kwaliteit van wetgeving en de democratische controle door 
het parlement. Daarvoor willen wij een betere ondersteuning en een uitbreiding 
van het onderzoeksbudget van de Eerste en Tweede Kamer. In de Tweede Kamer 
wordt de Commissie voor de Rijksuitgaven in ere hersteld en het grondwettelijk 
recht op inlichtingen wordt expliciet vastgelegd als een recht op een document,  
als daar specifiek om wordt gevraagd.  
 CDA-VERKIEZINGSPROGRAMMA 2021-2025 81
Een betrouwbare en dienstbare overheid Nu doorpakken• Om de rechten van burgers in de 21e eeuw opnieuw te waarborgen wordt de 
Grondwet gemoderniseerd, in het bijzonder ten aanzien van de grondrechten.  
Zo halen we het verbod op constitutionele toetsing uit de Grondwet en bereidt 
de regering verschillende opties voor grondwettelijke toetsing voor. Bij deze opties 
kiezen wij niet voor een uitgebreide toetsing maar hebben wij een voorkeur voor 
een geconcentreerde toetsing. Er komt geen rechterlijke toetsing op de sociale 
grondrechten.  
• Politici maken het liefst nieuw beleid, waar ze het nieuws mee halen. Voor de 
uitvoering van bestaand beleid is alleen aandacht als het misgaat. Wij willen 
de politieke verantwoordelijkheid voor de uitvoering versterken en zelfstandige 
bestuursorganen waar mogelijk omvormen tot rijksdienst. Ook krijgt de  
uitvoeringstoets voor nieuw beleid een grotere rol in de besluitvorming.  
• 
 We investeren in de kwaliteit en de capaciteit van de overheid en de 
instituties van de rechtsstaat. Wij beperken de omloopsnelheid van 
topambtenaren, zodat kennis en expertise behouden blijven in de ambtelijke top  
en we kijken naar de juiste financiering voor belangrijke publieke taken als de 
rechterlijke macht.  
 
• Om te leren van gemaakte fouten en de professionele beroepsuitoefening te  
versterken willen wij net als in de zorg, het bankwezen en bij Defensie een   
tuchtrecht voor ambtenaren. Om de positie van verantwoordelijke ambtenaren  
te versterken voert de overheid een klokkenluidersregeling volgens de nieuwe 
richtlijnen van de Raad van Europa.  
• Wij willen een rijksbreed project om de informatiehuishouding van de overheid 
te verbeteren en de transparantie te vergroten. De erfgoedinspectie krijgt meer 
capaciteit en bevoegdheden om toe te zien op deze taak. Alle modellen die door 
overheden en planbureaus worden gebruikt, worden openbaar.  
• Wij gaan de onafhankelijke positie van rijksinspecties wettelijk vastleggen  
en van een eigen begrotingsartikel voorzien. De Kamer krijgt het recht om  
rijksinspecteurs te horen. Voor onderzoeken die het kabinet zelf instelt komt er  
een wettelijke basis om de onafhankelijkheid te waarborgen en de inzage van  
stukken of het horen van onderzoekers door het parlement te regelen.  CDA-VERKIEZINGSPROGRAMMA 2021-2025 82
Een betrouwbare en dienstbare overheid Nu doorpakken• Een dienstbare overheid communiceert in begrijpelijke taal. Dat geldt voor  
officiële beleidsstukken en regels, maar zeker ook in het directe contact met  
de burger. Bij communicatie vanuit de overheid kun je altijd persoonlijk contact 
opnemen via een naam van een medewerker en een direct telefoonnummer.  
• In iedere gemeente komt een loket voor burgers die zichzelf niet kunnen redden 
in het contact met overheden en uitvoeringsorganisaties. Met een casemanager  
wordt net zo lang gezocht tot er een oplossing is gevonden die recht doet aan  
de situatie.  
• De rechtsbescherming voor burgers bij geautomatiseerde besluitvorming  
door de overheid wordt versterkt via een recht op inzicht in de gegevens  
en de algoritmes die de overheid gebruikt. Het beroep tegen dit soort besluiten  
en de toetsbaarheid van onderliggende algoritmes wordt vereenvoudigd.  
• Om het draagvlak in de samenleving voor ingrijpende besluiten te vergroten,  
nemen wij een proef met lokale en landelijke burgerberaden. In zo’n beraad  
worden burgers bij loting aangewezen om de politiek te adviseren over  
oplossingen voor lastige vraagstukken. Zo ontstaat een representatief beeld  
van wat mensen belangrijk vinden. Lessen uit het buitenland worden bij deze  
experimenten betrokken.   
• De burgemeester en de Commissaris van de Koning vervullen een belangrijke  
rol in het bestuur van de gemeente en de provincie. Zij zijn herkenbaar voor  
hun inwoners en staan boven de partijen. Daarom hechten wij aan de kroon-  
benoeming voor beide functies, met behoud van de rol van de gemeenteraad  
bij de aanstelling van de burgemeester.  
• Wij willen een rem op gemeentelijke herindelingen, als de inwoners zelf  
een fusie niet zien zitten. Daarom willen wij dat een gemeenteraad altijd in  
twee instanties besluit over een herindeling. Als er na lokale verkiezingen nog 
steeds een raadsmeerderheid voor de herindeling is, kan een voorstel worden 
ingediend.  
• Veel gemeenten verkeren financieel in zwaar weer. Wij staan naast hen,  
omdat de gemeenten het dichtst bij mensen staan en veel taken vervullen die  
van grote betekenis zijn in het dagelijks leven van ons allemaal. Dat vraagt om CDA-VERKIEZINGSPROGRAMMA 2021-2025 83
Een betrouwbare en dienstbare overheid Nu doorpakkenbetere financiële afspraken, van beleidsvrijheid van belastingen tot extra  
investeringen in onze gemeenten.  
• De introductie van het WMO abonnementstarief heeft de gemeentelijke autonomie 
aangetast en de mogelijkheid onder druk gezet om maatwerk te bieden aan  
haar inwoners bij gedecentraliseerde taken. Een goede uitvoering van  
gedecentraliseerde taken staat sowieso onder druk vanwege de beschikbare  
financiële middelen.  
 
Dit vraagt om een herijking van deze taken en aanpassing van het WMO  
abonnementstarief. Gemeenten krijgen de mogelijkheid om in ieder geval voor  
de hogere inkomens een eigen bijdrage te vragen.  
 
Daarnaast zal het Rijk structurele financiële middelen ter beschikking stellen, 
onder meer voor het uitvoeren van de gedecentraliseerde taken als de WMO en 
de jeugdzorg. Daarbij worden de gevolgen van de ingevoerde opschalingskorting 
betrokken.  
• Het nieuwe kabinet sluit met de gemeenten, provincies en waterschappen een 
bestuursakkoord over de uitvoering van bestaand beleid en de nieuwe plannen 
in het regeerakkoord. Bij nieuwe taken hoort altijd nieuw budget. Gemeenten en 
provincies kunnen ook een aanvraag doen bij het Nationaal Groeifonds voor  
investeringen in de regionale economie.CDA-VERKIEZINGSPROGRAMMA 2021-2025 84
Een betrouwbare en dienstbare overheid Nu doorpakkenVeiligheid is een verantwoordelijkheid van ons allemaal. Want alleen in een veilige en 
rechtvaardige samenleving kunnen we echt vrij zijn. Veiligheid begint met een goed 
functionerende rechtsstaat, die beschermt en alert optreedt tegen onrecht, overlast en 
criminaliteit. Maar een veilige samenleving vraagt ook om een grotere weerbaarheid 
van burgers en bedrijven in het voorkomen van criminaliteit. 
De moord op een advocaat, martelkamers in de drugswereld en de toename van  
het aantal steekincidenten onder jongeren laten zien dat veiligheid nog geen  
vanzelfsprekendheid is. De ondermijning van de samenleving door de georganiseerde 
criminaliteit vormt een ernstige en directe bedreiging voor de openbare orde en de 
rechtsstaat. 
De zorg voor onze veiligheid begint met  
een goed functionerende rechtsstaat
 
De ongemakkelijke waarheid is dat criminaliteit en overlast vaak draaien om drugs. Ons 
land is uitgegroeid tot een spil in de internationale drugshandel. Zowel het drugsgebruik 
als de productie en doorvoer van softdrugs, cocaïne en synthetische drugs zijn volledig 
uit de hand gelopen. De overlast heeft zich vanuit de grote steden uitgespreid over 
het hele land. In de vorm van bruut geweld, ernstige bedreigingen en het dumpen van 
drugsafval. We mogen ons niet neerleggen bij de verloedering, de afrekeningen en de 
gestage ondermijning van onze samenleving. 
Het is tijd voor een hardere aanpak. Het vrijgeven van drugs gaat dit probleem niet 
oplossen. Integendeel, we moeten af van de normalisering van drugs en drugsgebruik. 
Ook voor de yogasnuiver en het weekendpilletje. We moeten investeren en doorpakken 
om de criminaliteit terug te dringen en de samenleving te beschermen tegen verdere 
ontwrichting. 
Met een Deltaplan Ondermijning gaan we die strijd aan. We versterken de strafrecht-  
keten van politie, justitie en de rechterlijke macht en verbeteren de samenwerking  
tussen diensten, overheden en bedrijven. We vergroten de bewustwording en  
weerbaarheid van burgers en ondernemers, en bieden meer mogelijkheden om zelf  
een bijdrage te leveren aan onze veiligheid. Ook zoeken we meer samenwerking in  Bescherming tegen criminaliteit en ondermijningCDA-VERKIEZINGSPROGRAMMA 2021-2025 85
Een betrouwbare en dienstbare overheid Nu doorpakkenEuropa in de bestrijding van grensoverschrijdende criminaliteit, cybercrime, mensen-
handel en terrorisme. 
• Een weerbare samenleving begint met het besef en de verantwoordelijkheid dat  
iedere burger zelf kan bijdragen aan de veiligheid. Door kinderen goed op te 
voeden, door in het onderwijs alert te zijn op signalen dat kinderen in de problemen 
zitten of door in de eigen buurt verloedering tegen te gaan.  
• Wij vergroten de alertheid, stimuleren burgerinitiatieven op het gebied van  
veiligheid en helpen ondernemers in het voorkomen van witwassen of dienst-  
verlening aan criminelen. De mogelijkheden van politie en justitie om over en  
weer informatie te delen met burgers en bedrijven worden vergroot.  
• Wij staan vierkant achter onze hulpverleners. Zij verdienen respect en waardering 
voor de belangrijke rol die zij hebben in onze samenleving. Geweld, agressie en 
intimidatie worden op geen enkele manier geaccepteerd: wie hulpverleners belaagt 
wordt hard gestraft.  
• Wij willen de uitvoering van een Deltaplan Ondermijning voor een stevige  
en integrale aanpak van de georganiseerde drugscriminaliteit in ons land. Alle  
relevante partijen – van politie tot banken, van gemeenten tot het bedrijfsleven – 
worden betrokken in een gezamenlijke, meerjarige aanpak, waarin repressie en 
preventie centraal staan en regellasten voor bedrijven en instellingen kritisch  
worden meegewogen. We reserveren voor al deze initiatieven structureel 400  
miljoen euro, zoals voorgesteld in het rapport ‘Een pact voor de rechtsstaat’.  
• Criminele vermogens en bezittingen worden consequent en ‘zichtbaar’  
afgepakt, waarbij een deel van de opbrengsten wordt geïnvesteerd in de wijken 
waar de criminelen hun vermogen hebben verdiend of slachtoffers hebben  
gemaakt. De mogelijkheden om niet-herleidbare vermogens te ontnemen  
worden vergroot.  
• Wij willen het patroon van criminele families doorbreken door eerder  
beschermingsmaatregelen als een uithuisplaatsing of ontzetting uit de ouderlijke 
macht in te zetten. Er komt een stevige aanpak op het ronselen van jongeren  
voor criminele activiteiten.   CDA-VERKIEZINGSPROGRAMMA 2021-2025 86
Een betrouwbare en dienstbare overheid Nu doorpakken• Voor een deel van de jongeren is de straat een harde leerschool. Door problemen 
thuis of op school belanden ze al jong op het verkeerde pad. Voor deze groep  
is straf alleen niet genoeg, maar is heropvoeding en vroeg ingrijpen nodig om  
verdere problemen te voorkomen. Naast repressie is het van belang om in te  
zetten op een structurele en integrale wijkaanpak.  
• 
 Wij willen een duidelijke kentering in het drugsbeleid en een einde aan de 
normalisering en de romantiek van drugs en drugsgebruik. Legalisering van 
soft- en harddrugs is niet aan de orde. Wij versterken de voorlichting aan jongeren 
over de gevaren van drugsgebruik.  
 
• Met een uitsterfbeleid voor coffeeshops binnen vijf jaar dringen we het aantal  
verkooppunten terug, te beginnen met een wettelijk afstandscriterium tot scholen 
en sportvoorzieningen. We introduceren een nieuw sluitingscriterium om de  
concentratie van te veel coffeeshops in een klein gebied tegen te gaan.  
• Drugscriminelen kiezen voor ons land vanwege het milde strafklimaat. Daarom 
worden de straffen voor drugshandel en druggerelateerde delicten verhoogd en 
meer in lijn gebracht met ons omringende landen.  
• Criminele organisaties maken ook gebruik van de sterke economische  
infrastructuur van ons land. Havens en luchthavens en een sterke digitale en 
financiële sector zijn vestigingsvoorwaarden, die ons land ook voor criminelen  
aantrekkelijk maken. Met het bedrijfsleven worden bindende afspraken gemaakt 
om de weerbaarheid tegen criminele invloeden te vergroten en de poortwachters-
functie bij kwetsbare branches te versterken.  
• In de strijd tegen ondermijnende criminaliteit investeren wij meerjarig in de  
capaciteit en kwaliteit van politie, het openbaar ministerie en de rechterlijke 
macht, zoals voorgesteld in het rapport ‘Een pact voor de rechtsstaat’. De  
onderlinge samenwerking en informatieuitwisseling in de keten wordt versterkt  
en de capaciteit voor internationale opsporing en justitiële samenwerking in  
Europees verband wordt uitgebreid.  
• Wij zorgen dat politie en justitie altijd over de juiste bevoegdheden beschikken 
om hun zware werk te kunnen doen. Daarom onderschrijven wij het belang van 
de modernisering van het Wetboek van Strafvordering en willen wij een snelle CDA-VERKIEZINGSPROGRAMMA 2021-2025 87
Een betrouwbare en dienstbare overheid Nu doorpakkenbehandeling van nieuwe wetsvoorstellen. Ook de burgemeesters moeten voor  
hun rol over voldoende bevoegdheden en een goede informatiepositie beschikken.   
• Voor deze goede informatiepositie is het van belang dat er goed gekeken wordt 
naar de mogelijkheden binnen de Wet Gegevensverwerking Samenwerkings-
verbanden (WGS). Deze moet toegerust zijn om de partners binnen het integrale 
samenwerkingsverband onder RIEC/LIEC vlag voldoende ruimte te geven om niet 
alleen casus-gericht, maar ook thematisch gericht te kunnen werken.  
• Om de druk op de strafrechtketen te verkleinen willen wij dat de politie op 
wijkniveau samen met de partners uit het sociale domein eenvoudige zaken  
kan afhandelen. Ook willen wij meer ruimte voor de digitale afhandeling van  
strafzaken en de introductie van een consensus-strafrecht voor simpele zaken  
met een bekennende verdachte.  
• Veel wijkteams van de politie zijn structureel onderbezet. Wij versterken de  
basisteams, zodat de wijkagent vaker zichtbaar op straat aanwezig is en snel  
kan optreden bij inbraken, ruzies en andere vormen van overlast en criminaliteit  
die de leefbaarheid verstoren. De positie en bevoegdheden van BOA's zijn toe  
aan een herbezinning die recht doet aan hun steeds belangrijkere taak.  
• Uitbreiding van de politiecapaciteit stuit in de praktijk vaak op de beperkte  
opleidingscapaciteit. Daarom willen wij een tweede politieacademie, die zich 
naast de reguliere opleiding gaat richten op nieuwe opsporingsmethoden als  
financiële data-analyse en via artificiële intelligentie. Om extra politiecapaciteit  
vrij te maken wordt de arrestantenzorg van de politie overgeheveld naar het  
gevangeniswezen.  
• De sociale advocatuur staat mensen bij die zelf geen advocaat kunnen betalen. 
Daarmee levert zij een grote bijdrage aan het rechtsgevoel van veel kwetsbare 
mensen in onze samenleving. Wij willen de kwaliteit van de sociale advocatuur op 
peil houden en de toegang van middeninkomens tot de rechtsbijstand verbeteren. 
Commerciële advocatenkantoren moeten een grotere bijdrage leveren in de vorm 
van pro-deo zaken.   
• Wij treden streng op tegen seksueel misbruik, intimidatie en seksueel  
grensoverschrijdend gedrag, waarbij geen sprake is van vrijwilligheid of  CDA-VERKIEZINGSPROGRAMMA 2021-2025 88
Een betrouwbare en dienstbare overheid Nu doorpakkengelijkwaardigheid. De misstanden en mensenhandel in de prostitutie moeten 
harder aangepakt worden. Wij willen scherpe maatregelen tegen de uitbuiting van 
vrouwen, ook in de vergunde prostitutie. Om de misstanden en mensenhandel in 
de prostitutie beter te kunnen aanpakken zijn wij voor de invoering van een model 
gebaseerd op gelijkheid met als doel de bescherming van de prostituee. Wij willen 
dat de leeftijdsgrens voor prostitutie verhoogd wordt naar 21 jaar en we pleiten 
voor een pooierverbod en verzwaren de verantwoordelijkheid van klanten.  
Daarnaast moeten uitstapprogramma's en andere vormen van integrale hulp-  
verlening beschikbaar zijn om prostituees een betere toekomst te bieden.  
• Wij willen een speciaal programma om een einde te maken aan de spilfunctie die 
ons land heeft in de productie en handel in kinderporno. Ook willen we een betere 
samenwerking met buurlanden om internationale netwerken op te rollen.  
• We blijven alert op de risico’s van aanslagen en terrorisme. Dat vraagt om een 
integrale aanpak van strafrechtelijke vervolging, bestuursrechtelijke maatregelen 
en vroegtijdige signalering van radicalisering in jihadi-gezinnen of extreme  
groeperingen. Wij willen een speciaal traject voor veroordeelde terroristen die  
na het uitzitten van hun straf nog steeds radicale opvattingen aanhangen.  
De asielaanvraag of verblijfsvergunning moet ingetrokken kunnen worden indien  
er sprake is van radicalisering.  
• Nederland blijft zich sterk maken voor de oprichting van een tribunaal voor  
de berechting van IS-uitreizigers, die willens en wetens lid werden van een 
organisatie die genocide pleegde. In Nederland moet er een speciale officier van 
Justitie komen die belast wordt met het verzamelen van bewijsmateriaal en de  
vervolging van IS-uitreizigers. Daarnaast moet er meer aandacht en zorg komen 
voor de slachtoffers van IS, zoals Jezidi’s en vervolgde Christenen in het  
Midden-Oosten.  
• Voor racisme en uitsluiting op welke grond dan ook, is geen plaats in onze  
samenleving. Haatzaaien en groepsbeledigingen worden sneller en strenger 
bestraft en ook het verheerlijken van geweld en terrorisme wordt strafbaar.  
• De toename van het aantal incidenten rond straatintimidatie, intolerantie en 
geweld wegens seksuele geaardheid, religie of afkomst, antisemitisme en  
andere vormen van onverdraagzaamheid leidt tot grote spanningen in die  CDA-VERKIEZINGSPROGRAMMA 2021-2025 89
Een betrouwbare en dienstbare overheid Nu doorpakkengemeenschappen. Wij willen de aangiftebereidheid vergroten en een strenge  
aanpak van alle vormen van intolerantie en geweld tegen bevolkingsgroepen.   
• In artikel 1 van de Grondwet over gelijke behandeling wordt expliciet gemaakt  
dat ook discriminatie op grond van “seksuele gerichtheid” en “handicap” niet is 
toegestaan. Wij willen dat deze gronden net zoals discriminatie van godsdienst, 
levensovertuiging, politieke gezindheid, ras en geslacht expliciet genoemd zullen 
worden.  
• Wie ervoor kiest zijn of haar eigen land achter te laten en het Nederlanderschap  
verkrijgt moet dat in vrijheid kunnen doen. Wij accepteren geen buitenlandse  
politieke bemoeienis met onze inwoners en helpen Nederlanders desgewenst  
om afstand te doen van andere nationaliteiten.  
• Omdat veiligheid in deze tijd nooit vanzelfsprekend is en risico’s vele vormen  
kunnen aannemen, willen wij een Planbureau voor de Veiligheid voor een  
structurele analyse van bestaande en nieuwe veiligheidsrisico’s in onze  
samenleving. Het planbureau signaleert, rapporteert en adviseert niet alleen  
de politiek, maar ook de samenleving.CDA-VERKIEZINGSPROGRAMMA 2021-2025 90
Een betrouwbare en dienstbare overheid Nu doorpakkenDe snelheid waarmee een virus op een vismarkt in China in korte tijd de hele wereld in 
zijn greep kreeg, laat zien hoe klein en onderling verweven de geglobaliseerde wereld 
is geworden. De economische en maatschappelijke gevolgen raken ieder land en  
zullen nog lang voelbaar blijven. 
De pandemie laat ook zien hoe ingrijpend de verhoudingen in de wereld zijn veranderd. 
Dit is de eerste mondiale crisis sinds de Tweede Wereldoorlog zonder Amerikaanse 
leiding. De economische en militaire kracht van Azië groeit en een steeds assertiever 
China aast op een leidende rol op het wereldtoneel. Europa sloot aanvankelijk haar 
grenzen en hervond zich later in een omvangrijk steunpakket. Opnieuw is Afrika het 
grootste slachtoffer, omdat veel van de geboekte vooruitgang in de strijd tegen ziekte 
en armoede door de crisis verloren ging. Hier dreigen nieuwe humanitaire voedsel-  
en gezondheidscrises. 
De wereld om ons heen is onvoorspelbaar, 
onberekenbaar en assertiever geworden
 
In een wereld die steeds kleiner wordt, worden de risico’s groter. Voor onze eigen 
veiligheid, gezondheid en welvaart zijn sterke bondgenoten, goede internationale 
samenwerking en een stevige multilaterale rechtsorde van cruciaal belang.   
 
Grote vraagstukken als klimaatverandering, migratie, vrede en veiligheid vragen 
om nieuwe internationale consensus en intensieve diplomatieke samenwerking.  
In die nieuwe verhoudingen zal Europa vaker dan voorheen als wereldspeler op  
eigen kracht haar positie moeten bepalen om de Europese manier van leven en onze 
veiligheid en welvaart te beschermen.  Dat vraagt om een zelfbewuste Europese  
Unie die voor meer staat dan de interne markt alleen. Als waardengemeenschap  
delen wij belangrijke principes op het gebied van vrijheid, rechtsstaat en democratie. 
Het Nederlands belang ligt in een sterk Europees blok dat in de wereld een rol van 
betekenis kan spelen en dingen gedaan krijgt.  
Dit realisme tekent onze Europese inzet. We zijn constructief en betrokken. We  
hoeven niet altijd gelijk te krijgen, maar mogen met de kracht van argumenten wel  Een solide bondgenoot in Europa en de wereldCDA-VERKIEZINGSPROGRAMMA 2021-2025 91
Een betrouwbare en dienstbare overheid Nu doorpakkengrenzen trekken als onze belangen in het geding zijn. We zijn waakzaam voor de  
grote economische en monetaire verschillen tussen Noord- en Zuid-Europa en scherp 
in de zorgen over de democratie en rechtsstaat in sommige Midden- en Oost-Europese 
lidstaten. 
• Nederland blijft, als een van de oprichters, met andere landen werken aan een  
op waarden gefundeerde Europese Unie. We moeten anders kijken naar de  
EU dan we in de voorbije decennia deden. Het is van belang open te staan voor 
minder uniformiteit en voor meer maatwerk. De Europese Unie kan sterker worden 
door kleine bundelingen van lidstaten en door bepaalde regio’s als kopgroepen te 
laten functioneren. Daarbij willen wij een stimulerende en initiërende rol spelen.  
• Op kernthema’s die onze soevereiniteit raken, zoals de Europese begroting,  
de uitbreiding van de Europese Unie en belastingsamenwerking, zetten wij ons in  
voor het behoud van unanimiteit bij de besluitvorming.  
• Wij willen toekomstige generaties niet met onhoudbare schulden opzadelen. 
Daarom houden we vast aan een verantwoorde schuldenafbouw in de lidstaten 
en het belang van economische hervormingen, conform de afspraken van het 
Stabiliteitspact.  
• Financiële solidariteit met andere lidstaten wordt in principe vormgegeven via  
de meerjarenbegroting, waarbij de welvarende lidstaten meer bijdragen en min-
der welvarende landen meer subsidie ontvangen. We werken samen aan een  
evenwichtige, innovatieve en concurrerende EU. Nederland kan een zelfstandige 
afweging maken of we aan nieuwe financiële initiatieven deelnemen. Wij blijven 
tegen de uitgave van eurobonds.  
• De euro is van groot belang voor een exportland als Nederland. Dat neemt niet 
weg dat de Economische en Monetaire Unie uit balans is. De Europese Centrale 
Bank heeft nu, om verschillende redenen, een te grote rol, wat een risico kan  
vormen voor de financiële stabiliteit. De ECB moet zich daarom weer toeleggen  
op haar kerntaak en het bezit van schulden van de lidstaten verantwoord  
afbouwen. Ook de lidstaten moeten hun schuld verantwoord afbouwen. We  
doen voorstellen in de EU voor een stabiel en evenwichtig begrotings- en fiscaal 
beleid. We blijven werken aan een goede Bankenunie met streng toezicht.  CDA-VERKIEZINGSPROGRAMMA 2021-2025 92
Een betrouwbare en dienstbare overheid Nu doorpakken• Om een nieuwe bankencrisis te voorkomen moeten conform de Europese  
bankenwetgeving zwakke banken worden afgewikkeld. Zij kunnen geen  
staatssteun meer krijgen. Wij willen een Europese fusietoets om te voorkomen  
dat bankenfusies leiden tot banken die opnieuw too big to fail worden.  
• Europese lidstaten zullen vaker op eigen kracht conflicten moeten oplossen.  
Dat vergroot het belang van militaire samenwerking en vraagt om krachtiger  
Europees optreden op het wereldtoneel. Daarom zijn wij voor een Europese  
Veiligheidsraad, waarin bij voorkeur ook de Britten zijn vertegenwoordigd.  
Op termijn willen wij een permanente zetel voor de EU in de Veiligheidsraad  
van de Verenigde Naties.  
• In de EU handhaven we het veto op buitenlands beleid, behalve bij het  
veroordelen van mensenrechtenschendingen en het opstellen van de zogeheten 
sanctielijsten. Zo voorkomen we dat één lidstaat kritiek op en sancties tegen  
landen als China en Rusland kan tegenhouden.  
• Uitbreiding van de Europese Unie is voor ons alleen aan de orde als  
een kandidaat-lidstaat aan alle voorwaarden voldoet. Wij willen dat toetredings-  
onderhandelingen worden stopgezet als een kandidaat-lidstaat zich te ver  
verwijdert van de Europese waarden en afspraken. Dat geldt zeker voor de  
koers die Turkije is ingeslagen; Turkije dient de status van kandidaat-lidstaat te 
verliezen en met de EU te zoeken naar een alternatieve vorm van samenwerking.  
• Wij zetten ons in voor een constructieve relatie tussen de EU en het Verenigd 
Koninkrijk en daarnaast voor een effectieve bilaterale relatie tussen ons land en 
het Verenigd Koninkrijk.  
• Wij willen een Europese Afrika-strategie om langjarig bij te dragen aan de  
ontwikkeling van dit continent, de bestrijding van armoede en ziektes, de realisatie 
van de VN Sustainable Development Goals (SDG) en samenwerking op het gebied 
van duurzame energie en handel. Deze strategie biedt een nieuw perspectief voor 
het continent en moet er mede toe bijdragen dat de bevolkingstoename in Afrika 
niet leidt tot nieuwe migratiestromen naar Europa.  
 
Wij vinden het belangrijk dat serieus aandacht wordt besteed aan de implementatie  
van het VN-Vrouwenverdrag en SDG-5 Gendergelijkheid. Wij willen lokale  CDA-VERKIEZINGSPROGRAMMA 2021-2025 93
Een betrouwbare en dienstbare overheid Nu doorpakkenmaatschappelijke vrouwenorganisaties op landelijk en mondiaal niveau blijven 
ondersteunen die van betekenis zijn bij vredesonderhandelingen en de handhaving 
van vrouwenrechten.  
• De EU heeft met een interne markt van 500 miljoen consumenten een sterke 
positie op de wereldmarkt. Die positie maakt het mogelijk om met andere landen 
afspraken te maken over de bevordering van de handel op basis van een gelijk 
speelveld zonder oneerlijke concurrentie door bijvoorbeeld staatssteun voor  
bedrijven buiten Europa. Ook kunnen we zorgen dat goederen en diensten  
voldoen aan de hoge Europese kwaliteitseisen.  
• Europa staat pal voor de bescherming van de democratische rechtsstaat   
in de lidstaten. Landen die tornen aan de rechtsstaat verliezen hun stemrecht  
in de Europese Raad en hun aanspraak op Europese fondsen en subsidies.  
Bij corruptie met Europees geld worden subsidies gekort of stopgezet.  
• Wij blijven ons inzetten voor de berechting van de verantwoordelijken voor de  
aanslag op de MH17 en voor de erkenning van de staatsaansprakelijkheid  
door Rusland.  
• In de China-strategie van Nederland willen we meer aandacht voor bescherming 
van intellectueel eigendom van bedrijven en universiteiten, handelsvoorwaarden 
en individuele mensenrechten. Ook in de strategie van de EU zijn deze wijzigingen 
nodig, zodat landen niet door Chinese investeringen tegen elkaar worden  
uitgespeeld.  
• Geloofsvrijheid is een speerpunt van ons buitenlandbeleid. Wij bouwen een  
internationale coalitie tegen de geloofsvervolging, waaronder christenvervolging, 
die in verschillende landen ernstige vormen aanneemt.  
• In een onrustige wereld staat het belang van multilaterale organisaties als  
de VN, de Wereldbank, de WTO en de WHO onder druk. Wij zien de kritiek,  
maar achten deze instellingen onmisbaar voor de oplossing van grote mondiale 
vraagstukken. De VN is het enige podium waar bijna alle landen van de wereld  
met elkaar spreken. We streven naar een grotere slagkracht door de focus  
te leggen op de kerntaken van deze organisaties, in het bijzonder voor de  
Wereldbank. CDA-VERKIEZINGSPROGRAMMA 2021-2025 94
Een betrouwbare en dienstbare overheid Nu doorpakken• Wij zien het als een morele plicht om landen in nood te helpen. Daarnaast is  
internationale samenwerking ook in ons welbegrepen eigenbelang. Globale  
uitdagingen zoals de coronacrisis laten zien dat uitdagingen als gezondheid  
zich niet aan grenzen houden en Nederland pas veilig is als het elders ook  
veilig is. Daarom streven we ernaar om stapsgewijs de investeringen in  
ontwikkelingssamenwerking naar het internationaal afgesproken niveau  
van 0,7% van het BNI te brengen, waarbij er altijd ruimte is om te schuiven  
tussen de verschillende prioriteiten.  
 
In de hulp aan ontwikkelingslanden zijn gezondheid, het tegengaan van de  
inperking van de politiek-maatschappelijke ruimte voor het maatschappelijk  
middenveld wereldwijd, onderwijs, water, voedselzekerheid en landbouw,  
gelijke rechten en goed bestuur belangrijke aandachtspunten.  
• Individuele vrijheidsrechten worden ernstig geschonden, door autocratische  
regimes in toenemende mate in twijfel getrokken en internationaal ondermijnd.  
In ons buitenlandbeleid verzetten we ons tegen deze ontwikkeling en maken  
we ons hard voor de rechten van de mens wereldwijd.CDA-VERKIEZINGSPROGRAMMA 2021-2025 95
Een betrouwbare en dienstbare overheid Nu doorpakkenDe bereidheid om te vechten voor de vrijheid en het hoogste offer te brengen voor de 
vrijheid van anderen is 75 jaar na de bevrijding van ons land nog elke dag het werk  
van de vrouwen en mannen in onze krijgsmacht. Zij doen dit vanuit het besef dat vrede 
en vrijheid nooit vanzelfsprekend zijn. 
De bereidheid van onze militairen om zich waar ook ter wereld in te zetten voor vrede 
en veiligheid legt een grote verantwoordelijkheid bij de politiek. De eenheden moeten 
er altijd op kunnen vertrouwen dat zij goed getraind, voorbereid en toegerust met het 
beste materieel hun moeilijke werk kunnen doen. Met de steun van bondgenoten,  
maar zeker met de steun van de politiek en samenleving in ons eigen land.
Europa zal vaker op eigen kracht 
conflicten moeten oplossen 
 
Een moderne krijgsmacht vraagt om een combinatie van hoogwaardig zwaar materieel 
en geavanceerde technologieën op het gebied van digitale oorlogsvoering. Daarnaast 
heeft de krijgsmacht ook een belangrijke maatschappelijke taak, zoals zij bij de 
coronacrisis heeft laten zien in de ondersteuning en organisatie van de zorg. 
 
In de onrustige wereld om ons heen blijft het NAVO-bondgenootschap de belangrijkste 
garantie voor onze veiligheid. Daarnaast moeten we ook in Europees verband en met 
andere landen die voor dezelfde waarden staan, de krachten bundelen. In alle gevallen 
is het van groot belang dat we blijven investeren in de krijgsmacht. Alleen dan kunnen 
we ook in de toekomst een geloofwaardige en betrouwbare bijdrage leveren aan  
internationale missies, operaties en oefeningen, en de klassieke taak van de  
verdediging van de eigen landsgrenzen van het grondgebied van het Koninkrijk  
waarmaken. 
• Investeren in Defensie is geen keuze, maar een noodzaak en een randvoorwaarde 
voor stabiliteit en economische ontwikkeling. We willen een helder groeipad,  
waarmee de uitgaven voor Defensie zo snel mogelijk worden opgetrokken  
naar de afgesproken NAVO-norm van 2% BBP. In de komende kabinetsperiode 
wordt tenminste het EU-gemiddelde bereikt. Wij zijn voorstander van het wettelijk 
vastleggen van de NAVO norm. Dit zorgt voor een betrouwbaar meerjarenbeleid.Een sterke krijgsmachtCDA-VERKIEZINGSPROGRAMMA 2021-2025 96
Een betrouwbare en dienstbare overheid Nu doorpakken• Europa zal in de toekomst vaker conflicten op eigen kracht moeten oplossen.  
Daarom zijn wij voorstander van intensievere Europese defensiesamenwerking   
in de vorm van gemeenschappelijke missies en oefeningen, onderlinge samen-
werking van eenheden en landen, taakverdeling van militaire capaciteit en  
gezamenlijke inkoop. Wij zijn geen voorstander van een geïntegreerd Europees 
leger, omdat Nederlandse troepen alleen door de Nederlandse regering en  
het parlement kunnen worden uitgezonden. Dit alles neemt niet weg dat de  
trans-Atlantische samenwerking in NAVO-verband een hoeksteen blijft van het  
Nederlands defensiebeleid.  
• Versterking van het militair materieel gaat zowel om zwaar materieel als om  
hoogwaardige technologische systemen en kennis over alle vormen van digitale 
oorlogsvoering. De tekorten op munitie en materieel worden met voorrang  
aangevuld.  
• Voor de continuïteit in aanschaf, onderhoud en vervanging van militair materieel 
willen wij de Europese afhankelijkheid van andere landen verminderen. Dit vraagt 
om investeringen in een krachtige en innovatieve Nederlandse defensie-industrie. 
Wij doen vaker een beroep op de Europese uitzondering van nationaal veiligheids- 
en economisch belang om materieel in Nederland aan te besteden. Zo zorgen wij 
dat cruciale strategische kennis en technologie in Nederland blijft. Binnen Europa 
moet Nederland haar rol pakken door deel uit te maken van de kopgroep op  
Europese defensiesamenwerking.  
• 
 De inlichtingen en veiligheidsdiensten moeten worden versterkt om 
Nederland te beschermen tegen de groeiende digitale en geopolitieke 
dreigingen uit landen als Rusland en China. De gezamenlijke huisvesting moet 
worden aangegrepen om voor de diensten een Cyberhub te creëren, waar  
het Defensie Cyber commando en het Nationale Cybersecurity Centrum deel  
van uitmaken. Waar nodig wordt de WIV aangepast om de effectiviteit van de 
diensten te vergroten.  
• De grote waardering voor het zware werk van Defensie vraagt om een modern 
loongebouw en een goed salaris voor de militairen, betere kazernes en het beste 
materieel. We gaan op volle kracht voldoende personeel werven.   
 CDA-VERKIEZINGSPROGRAMMA 2021-2025 97
Een betrouwbare en dienstbare overheid Nu doorpakken• Onze grote waardering voor de krijgsmacht geldt ook voor de veteranen die  
ons land hebben gediend. Wij willen meer aandacht voor de gevolgen van  
uitzendingen op de geestelijke gezondheid van veteranen en hun gezinnen,  
maar ook meer mogelijkheden voor veteranen om hun kennis en ervaring in  
oorlogsgebieden te delen met de samenleving. De Invictus Games in ons land  
en landelijke en lokale veteranendagen zijn een goede gelegenheid om de  
waardering voor veteranen zichtbaar te maken.CDA-VERKIEZINGSPROGRAMMA 2021-2025 98
Een betrouwbare en dienstbare overheid Nu doorpakkenIn een wereld die steeds kleiner wordt verlaten steeds meer mensen hun land, op  
de vlucht voor oorlog of geweld of op zoek naar een beter bestaan. Een deel van hen 
waagt een gevaarlijke overtocht naar Europa en komt terecht in de overvolle kampen  
in Griekenland en Italië; anderen maken gebruik van de bestaande mogelijkheden  
om elders een nieuwe toekomst op te bouwen. Zo heeft migratie altijd verschillende 
gezichten.   
Ook ons land heeft als open en welvarende samenleving - al van oudsher - een  
grote aantrekkingskracht op mensen van buiten. Mensen zochten hier een veilig  
heenkomen of kwamen naar Nederland voor werk. Ook nu en in de toekomst bieden  
wij vluchtelingen, in het bijzonder kinderen, die werkelijk in nood verkeren altijd hulp  
en bescherming. 
Toch leidt de toename van het aantal migranten ook tot zorgen. De huidige aantallen 
overstijgen de spankracht van de samenleving om al deze mensen ook een toekomst  
te kunnen bieden. Zeker als we weten dat we in het huidige tempo doorgroeien naar 
een bevolking van 19 miljoen mensen in 2040. 
De zorgen over migratie en integratie leiden tot terugkerende spanningen in de politiek 
en samenleving. Die spanningen ondermijnen de solidariteit en zetten het draagvlak 
voor nieuwkomers én vluchtelingen onder druk. Juist daarom is het zaak dat we meer 
grip krijgen op het aantal nieuwkomers dat we als samenleving kunnen en willen  
opvangen.   
Migratie moet een bewuste keuze zijn 
en niet iets dat ons overkomt
 
Meer grip vraagt om grenzen. Om een goede bewaking van de buitengrenzen van 
Europa en om heldere en snelle migratie- en asielprocedures om te bepalen wie mag 
blijven. Ook moeten we in Europa het lastige debat aangaan over de grenzen aan 
de Europese arbeidsmigratie op grond van het vrij verkeer van personen. Alleen zo 
behouden we het draagvlak om ook in de toekomst plaats te bieden aan nieuwkomers 
en vluchtelingen.  Meer grip op migratie, integratie en burgerschapCDA-VERKIEZINGSPROGRAMMA 2021-2025 99
Een betrouwbare en dienstbare overheid Nu doorpakkenHet toelaten van mensen zonder hun echt een plaats te kunnen bieden in onze  
samenleving is niet barmhartig. Het leidt al snel tot uitbuiting en slechte werkomstandig-
heden voor arbeidsmigranten of tot achterstanden en integratieproblemen in  
opeenvolgende generaties. Daarom moeten we meer werk maken van integratie;  
als een wederzijdse opdracht voor de nieuwkomer en de samenleving. Integratie  
vraagt van nieuwkomers burgerschap, het leren van de taal, het vinden van werk en  
de erkenning van de waarden van onze samenleving. Daar moet tegenover staan dat 
wie voluit kiest voor ons land, ook moet ervaren dat hij hier een toekomst heeft als 
volwaardig burger in onze samenleving. 
Om zorgen weg te nemen en het draagvlak te behouden, moeten we duidelijk maken 
dat migratie niet iets is wat ons overkomt, maar een bewuste keuze om hulp te bieden 
aan vluchtelingen en een toekomst geven aan arbeidsmigranten die onze economie 
nodig heeft. Door grip te krijgen op migratie en integratie zijn wij ook beter voorbereid 
op de verwachte toename van het aantal migranten door oorlog en geweld, klimaat-  
verandering en de verdubbeling van de bevolkingsgroei in Afrika in de komende  
decennia. 
• Grip op migratie vraagt om concrete migratiedoelstellingen die rekening houden 
met de spankracht en het draagvlak in de samenleving voor opvang en integratie. 
Op basis van deze doelstellingen wordt een effectievere aanpak en organisatie  
van de opvang en integratie van arbeidsmigranten en vluchtelingen vormgegeven. 
Voor vluchtelingen, in het bijzonder kinderen, die werkelijk in nood verkeren bieden 
wij altijd hulp en bescherming.  
• Wij willen dat Nederland een voortrekkersrol vervult in de ontwikkeling van een  
humaan Europees vluchtelingen- en asielbeleid. Kernpunten zijn een strenge  
controle van de buitengrenzen, humane opvang en primaire beoordeling van  
asielverzoeken aan de buitengrens, herverdeling over de lidstaten en een  
effectiever terugkeerbeleid voor afgewezen asielzoekers.  
 
Nederland voert samen met andere Europese landen een actief beleid om  
ervoor te zorgen dat de opvanglocaties in de regio geen uitzichtloze kampen  
zijn, maar echte ‘asielsteden’ waar vluchtelingen zich met goed onderwijs en 
economische activiteiten kunnen voorbereiden op een nieuwe fase in hun leven, 
inclusief hulp om terugkeer naar het geboorteland mogelijk te maken.  
 CDA-VERKIEZINGSPROGRAMMA 2021-2025 100
Een betrouwbare en dienstbare overheid Nu doorpakkenGoed migratiebeleid houdt rekening met het onderscheid tussen vluchtelingen en 
arbeidsmigranten. Mensen die vervolgd worden wegens afkomst, religie of politieke 
overtuiging hebben recht op asiel. Lidstaten die geen verantwoordelijkheid nemen 
voor een gemeenschappelijk asielbeleid worden gekort op Europese subsidies  
of fondsen.  
• Onderdeel van de nieuwe Europese aanpak is een stevig Europees terugkeer-  
beleid volgens het more for more-principe: landen die meewerken aan de  
terugkeer van hun onderdanen, krijgen meer en betere afspraken over  
samenwerking, hulp en handel.  
• Wij gaan in Europa het lastige debat aan over een betere regulering van  
arbeidsmigranten op grond van het vrij verkeer van personen. Hier ligt een 
wederzijds belang, omdat Midden- en Oost-Europese landen als Roemenië en 
Bulgarije kampen met een forse leegloop en verschillende West-Europese landen 
problemen ervaren van verdringing op de arbeidsmarkt en overlast in wijken.  
Daarbij kunnen ook bilaterale afspraken tussen lidstaten een oplossing bieden.   
• Slechte werkomstandigheden, misbruik en uitbuiting van arbeidsmigranten  
worden aangepakt met strengere eisen aan bemiddelaars en uitzendbureaus  
en meer controles in het grijze en zwarte circuit. We treden ook streng op tegen  
het misbruik van sociale voorzieningen en toeslagen.  
• Wij geven werkgevers met een grote behoefte aan arbeidsmigranten een  
eigen verantwoordelijkheid in de opvang, huisvesting en begeleiding. Fiscale  
prikkels die ervoor zorgen dat het aantrekkelijker is om arbeidsmigranten  
hierheen te halen dan Nederlandse werknemers in dienst te nemen, worden  
geschrapt.  
• De kern van het asielbeleid is altijd een individuele beoordeling zodat recht wordt 
gedaan aan de specifieke omstandigheden van de aanvrager. Om het draagvlak 
voor asiel en de opvang van vluchtelingen te behouden zijn we streng op het 
misbruik van het asielrecht. Dat vraagt om een snellere en betere uitvoering van 
de procedures en voldoende capaciteit voor de Immigratie- en Naturalisatiedienst. 
Ook wordt het niet-meewerken aan uitzetting strafbaar en treden we streng op 
tegen overlastgevende asielzoekers.  CDA-VERKIEZINGSPROGRAMMA 2021-2025 101
Een betrouwbare en dienstbare overheid Nu doorpakken• Nederland neemt het initiatief voor een nieuw internationaal verdrag voor het 
terugnemen van burgers. Daarin verplichten landen zich om onderdanen altijd 
op te nemen, die elders geen recht op verblijf (meer) hebben. Dit betreft zowel 
afgewezen asielzoekers en migranten, als vluchtelingen voor wie de verdrags-
rechtelijke noodzaak tot opvang en bescherming niet langer meer bestaat.  
Een dergelijke conventie is vooral van belang voor landen die te maken  
hebben met de grootschalige opvang van vluchtelingen in de regio.  
• Om de druk op migratie te verminderen, met name in de toekomst uit Afrika en 
het Midden-Oosten, moeten we bereid zijn meer te investeren in goede initiatieven 
ter voorkoming van gewapende conflicten. We moeten daarnaast altijd bereid zijn 
landen te helpen die proberen oorlogsgeweld en structurele armoede te boven te 
komen, evenals landen die met een grootschalige instroom van vluchtelingen uit 
buurlanden te maken hebben. Zonder adequate opvang en perspectieven is de 
kans groot dat vluchtelingen verder zullen trekken.  
• 
  Wij willen een nieuw integratiebeleid op basis van wederkerigheid.  
Deze aanpak is minder vrijblijvend, start vanaf de eerste dag met werk  
en het leren van de taal, en is meer dan nu gericht op wat een nieuwkomer  
nodig heeft om als volwaardig burger in onze samenleving mee te kunnen  
doen. Via vrijwilligersnetwerken en jongeren die hun nationale diensttijd vervullen, 
koppelen we nieuwkomers aan een ‘maatje’ om hen kennis te laten maken met  
de Nederlandse samenleving.  
• Het integratiebeleid wordt uitgebreid naar tweede en derde generaties, voor 
zover die door achterstanden of taalproblemen nog onvoldoende meekomen in 
de samenleving. Ook voor hen is integratie en burgerschap essentieel om een 
toekomst op te bouwen in ons land.  
• Wij voeren een Nationaal Compliment in: iedere jongere die het middelbare 
schooldiploma haalt en iedereen die slaagt voor de inburgeringstoets ontvangt  
een vlag met wimpel en een digitaal pakket met informatie over onze Nederlandse 
historie, waarden en normen en democratie. De nieuwe Tweede Kamerfractie 
wordt gevraagd dit verder uit te werken.  
• Tegen culturele tradities en rituelen die in strijd zijn met de Nederlandse  
rechtsstaat of het Europees Verdrag voor de Rechten van de Mens, zoals  CDA-VERKIEZINGSPROGRAMMA 2021-2025 102
Een betrouwbare en dienstbare overheid Nu doorpakkenhuwelijkse gevangenschap en vrouwelijke genitale verminking, treden we streng 
op. Bij genitale verminking van meisjes moeten, naast de dader, ook de ouders 
kunnen worden bestraft voor hun medewerking.  
• Wij willen snel een eind maken aan de lucratieve handel in paspoorten door  
EU-lidstaten. Hierdoor kunnen niet-EU-ingezetenen tegen betaling EU-burger 
worden en zich vrij door Europa bewegen.  
• Er wonen meer dan een miljoen Nederlanders in het buitenland waarvan velen 
nog zeer betrokken zijn bij de Nederlandse samenleving. Zij vormen tevens een 
belangrijk netwerk voor Nederlandse ondernemers die internationaal zakendoen. 
Zij versterken onze samenleving in het buitenland. Wij zetten ons in om te  
voorkomen dat Nederlanders in het buitenland hun Nederlandse nationaliteit  
onterecht verliezen.EEN LAND VAN WAARDEN 
EN TRADITIES
Waarden en tradities versterken het gevoel dat we als gemeenschap 
bij elkaar horen en hier thuis zijn. Tegelijk zien we in religie, cultuur 
en regionale identiteit ook de veelkleurigheid van ons land. In het 
samengaan van die gemeenschappelijkheid en verscheidenheid ligt 
het bijzondere karakter van ons land. CDA-VERKIEZINGSPROGRAMMA 2021-2025 104
Een land van waarden en tradities Nu doorpakkenBeschermen wat ons bindt en dierbaar is
Onze voorstellen zijn gericht op een samenleving van mensen die onderling verbonden 
zijn in een sterke gemeenschap. Die verbondenheid gedijt niet op een kale ondergrond. 
Er is meer dat ons bindt en het gevoel geeft bij elkaar te horen dan het enkele feit  
dat we met elkaar in hetzelfde land wonen. 
Mensen hechten aan taal, cultuur, religie, tradities en folklore. Die vormen onze  
identiteit en geven betekenis en kleur aan ons leven van elke dag. In de diverse en 
veelkleurige samenleving die Nederland is, vraagt dit om respect in de omgang met 
elkaar en de verantwoordelijkheid om de vrijheid van anderen te beschermen en  
te bewaren. 
Polarisatie rond identiteit en cultuur is niet nieuw. Vaker in onze geschiedenis  
stonden burgers tegenover elkaar om hun geloof of afkomst. Maar evenzo vaak was de 
uitkomst dat ons land steeds weer de ruimte bood voor mensen met hele verschillende 
achtergronden en levensovertuigingen. Dat is ook nu de opgave. De verdeeldheid,  
de verruwing van het publieke debat en de korte lontjes op straat en op social media 
gaan ons niet verder helpen. Respect, begrip en verdraagzaamheid wel. 
Taal, cultuur, religie en tradities  
geven betekenis en kleur aan het leven
 
Als samenleving moeten we de polarisatie doorbreken door scheidslijnen te  
overbruggen en te versterken wat ons bindt. Dat vraagt om gedeelde ervaringen.  
Cultuur, identiteit en traditie zijn geen gestold gegeven, maar altijd aan verandering 
onderhevig. Ons verhaal van waarden en normen is geen nostalgie naar vroeger,  
maar een solide basis voor een gezamenlijke toekomst. 
Tijdens de lockdown zagen we hoe stil en kleurloos een samenleving zonder die  
gemeenschappelijke basis is. De kerken, moskeeën en synagogen bleven dicht.  
Dat viel veel gelovigen en niet-gelovigen zwaar, omdat juist een catastrofe van deze 
omvang zingevingsvragen oproept. Maar ook heel persoonlijk, omdat we in hele  
kleine kring afscheid moesten nemen van dierbare overledenen.  CDA-VERKIEZINGSPROGRAMMA 2021-2025 105
Een land van waarden en tradities Nu doorpakkenOok kunst en cultuur konden de troost en reflectie niet bieden: musea en theaters 
moesten dicht, festivals en concerten werden afgelast en de repetities van orkesten, 
koren en toneelverenigingen werden stopgezet. We misten de inspiratie en de  
ontspanning die kunst en cultuur brengen. Het is de reden om alles op alles te  
zetten om te voorkomen dat de crisis leidt tot blijvende schade in de culturele sector  
en het rijke verenigingsleven in ons land. 
Wat onze samenleving bindt zit ook in de symbolen van onze gemeenschap.  
We zijn zuinig op de Nederlandse taal en de streektalen. We zijn trots op het konings-
huis als symbool van continuïteit en nationale eenheid. En we beschermen het  
nationaal kunstbezit en het erfgoed, om dit door te kunnen geven aan de generaties  
na ons. 
 
• Religie en kerkgenootschappen vervullen een essentiële rol in onze samenleving. 
Daarom staan wij pal voor de bescherming van de vrijheid van godsdienst die 
aan iedereen - binnen de grenzen van de wet - de ruimte laat om zijn geloof inhoud 
en vorm te geven, ook in het publieke domein.  
• Juist in tijden met grote vragen is de aandacht voor geestelijke verzorging en  
zingeving van grote betekenis voor heel veel mensen. Wij willen dat er in deze 
zware tijd voor de zorg altijd voldoende ruimte is voor zingeving. Dit geldt voor 
kwetsbare mensen, maar ook voor de professionals in de zorg en andere vitale 
beroepen.  
• Voor racisme en discriminatie is geen enkele plaats in onze samenleving.  
Uitsluiting en belediging op basis van welke grond dan ook is een gif  
dat verhoudingen tussen mensen en groepen verziekt en mensen uit elkaar  
drijft. Delicten met een discriminatieachtergrond moeten harder worden  
aangepakt.  
• Wij pakken de ongewenste buitenlandse beïnvloeding door onvrije landen   
op religieuze en maatschappelijke organisaties aan. Dit vraagt om een verbod  
op buitenlandse financiering van organisaties die in strijd handelen met de rechts-
staat. Ook willen wij een verbod op salafistische organisaties en een openbare  
lijst van buitenlandse predikers die het land niet in mogen.  
 CDA-VERKIEZINGSPROGRAMMA 2021-2025 106
Een land van waarden en tradities Nu doorpakken• Wat ons bindt laten we zien met een nieuw nationaal historisch museum over 
de geschiedenis van Nederland. Samen met onze bestaande rijksmusea en de 
vele provinciale musea die ons land rijk is, kan dit juist in tijden van polarisatie 
bijdragen aan verbinding, saamhorigheid en aan het gevoel één veelkleurige 
gemeenschap te zijn.  
• Na de crisis zetten wij niet alleen in op een fors economisch herstel. We zorgen  
er ook voor dat makers, instellingen en gezelschappen in de culturele sector  
de draad weer op kunnen pakken en de samenleving weer kunnen verrijken,  
verrassen en vermaken. Een herstelplan voor de hele sector moet zowel de  
professionals als de amateurverenigingen er bovenop helpen.  
• Wij willen een betere regionale spreiding van middelen en voorzieningen voor  
een volwaardig cultureel aanbod voor professionals en amateurs in het hele land. 
De huidige nadruk op diversiteit in het aanbod kan niet zonder ook de unieke  
voorbeelden van de Nederlandse cultuur te beschermen en behouden.  
• Wij houden de uitgaven voor beheer en behoud van het cultureel erfgoed op  
peil, van waardevolle monumenten en kerken tot publieke en particuliere  
kunstcollecties, archieven en documenten. Maar ook volksfeesten, lokale tradities 
en andere voorbeelden van immaterieel erfgoed die mensen over generaties  
heen inspiratie geven, verdienen onze bescherming.   
• Taal verbindt en maakt dat we elkaar begrijpen en verstaan. Daarom willen wij het 
Nederlands en het Fries als erkende taal opnemen in de Grondwet. Dat doen  
we ook voor het Papiaments en Engels in Caribisch Nederland.  
• Wij maken ons sterk voor de erkenning van het Limburgs en Nedersaksisch als 
officiële overheidstalen. Ook willen wij meer aandacht in het onderwijs voor deze 
en andere streektalen.  
• Als onderdeel van het leesoffensief en de strijd tegen laaggeletterdheid zetten  
wij ons in voor het versterken van de Nederlandse literatuur. Dat gaat om lees-
campagnes voor jongeren, de promotie van Nederlandse auteurs in het buitenland 
en het behoud van bibliotheken in iedere gemeente.  
 CDA-VERKIEZINGSPROGRAMMA 2021-2025 107
Een land van waarden en tradities Nu doorpakken• Wij maken ons sterk voor een pluriform en sterk medialandschap. Buitenlandse 
mediabedrijven op de Nederlandse markt worden verplicht te investeren in  
Nederlandse producties. De publieke omroep blijft de basisvoorziening in ons  
bestel. Wij willen meer ruimte voor regionale programmering op de landelijke  
netten en bieden extra ondersteuning aan lokale en regionale media die een  
belangrijke rol vervullen in de nieuwsvoorziening in gemeenten en provincies.  
Regionale en lokale zenders kunnen ook ingezet worden voor het behoud van  
de streektaal.  
• Wij willen in de dagprogrammering van de publieke omroep meer laagdrempelige 
programma’s voor de aanpak van laaggeletterdheid en de integratie van  
nieuwkomers.  
• Het op 5 mei stilstaan bij onze hard bevochten vrijheid draagt bij aan nationale 
saamhorigheid en het besef dat het een groot goed is om te leven in een vrije en 
veilige samenleving. Daarom wil het CDA in overleg met sociale partners komen  
tot een jaarlijks collectief vrije en betaalde bevrijdingsdag, waarbij op deze dag 
ook de educatieve kant van de bevrijdingsdag wordt belicht.CDA-VERKIEZINGSPROGRAMMA 2021-2025 108
Een land van waarden en tradities Nu doorpakkenKiezen voor een nieuwe politiek van samenwerking en verbinding
Tot slot. Nederland is een land met een groot onderling vertrouwen in elkaar en  
de overheid. Voor een coöperatieve samenleving is dit vertrouwen en saamhorigheids-
gevoel onmisbaar, maar nooit vanzelfsprekend. Onderliggende trends als de  
versnippering van het politieke landschap en grote verschuivingen bij verkiezingen  
laten zien dat het vertrouwen geen vast gegeven is. 
Dit moet de politiek zich aantrekken. Omdat het politieke debat te vaak geen toonbeeld 
is van beschaving. Omdat de toon verhardt en omgangsvormen verruwen als politici 
elkaar met filmpjes bestoken om tegenstanders zwart te maken. Omdat de hype van  
de dag of een scherpe quote vaak meer de aandacht trekken dan een doordacht 
betoog over de echte problemen in de samenleving of de kwaliteit van nieuwe wetten. 
Maar vooral omdat het vertrouwen in de politiek het fundament is van onze democratie 
en onze rechtsstaat.   
Het compromis is het enige juiste antwoord 
op het feit dat wij mensen uniek zijn
 
Politici hebben een voorbeeldfunctie. In integer gedrag en in de verantwoordelijkheid 
voor een fatsoenlijk democratisch debat. Het parlement is geen talkshow. De politieke 
afrekencultuur holt de ministeriële verantwoordelijkheid uit en schaadt het vertrouwen 
in de politiek. Polarisatie vergroot tegenstellingen uit en sluit niet aan bij het overgrote 
deel van de Nederlanders die redelijk en genuanceerd in het leven staan.  
Een goed politicus kan met overtuiging een eigen visie neerzetten, maar is ook altijd  
op zoek naar bredere steun voor haalbare oplossingen. ‘Het compromis is het enige 
juiste antwoord op het feit dat wij mensen uniek zijn’, zei Angela Merkel onlangs.  
Dat geldt voor ons ook. Wat we aan het eind van de dag in de Tweede Kamer voor 
mensen kunnen bereiken is veel belangrijker dan ons eigen gelijk. Samenwerking is  
de enige manier om iets te bereiken. Daarom willen wij ook vaker, over de grenzen  
van coalitie en oppositie heen, afspraken maken voor de lange termijn om grote  
vraagstukken als klimaat, migratie of de noodzakelijke investeringen in de krijgsmacht 
van een oplossing te voorzien.  CDA-VERKIEZINGSPROGRAMMA 2021-2025 109
Een land van waarden en tradities Nu doorpakkenIn een samenleving waarin iedereen meedoet moeten wij waken voor het gevaar  
van een politiek tweestromenland, waarin het politieke debat alleen nog wordt gevoerd 
door hoogopgeleiden en deskundigen en anderen langs de kant staan met het  
gevoel dat ze niets te zeggen hebben. Iedere mening telt en moet worden gehoord. 
Daarom willen wij zeggenschap teruggeven aan de samenleving en betrokkenheid en 
draagvlak van onderop organiseren. Dat kan door de experimenten met burgerberaden 
en de keuze voor een kiesstelsel waarin de stem van burgers en de nabijheid van de 
volksvertegenwoordiger zwaarder tellen. 
Als brede volkspartij zien wij het als onze taak om vanuit het midden steeds opnieuw 
een brug te slaan tussen verschillende groepen in onze samenleving en de verbinding 
en samenwerking te zoeken. Wij doen niet mee aan de politieke verruwing van feiten-
vrije politieke stellingnames en verdachtmakingen. Wij zijn direct en duidelijk, maar  
niet onbeschoft. De normen en waarden die we in de samenleving heel normaal vinden, 
gelden ook aan het Binnenhof. COLOFON PROGRAMMA  
Leden verkiezingsprogrammacommissie  Ben Knapen (voorzitter), Hanke 
Bruins Slot, Cecile Heemels, Marianne Hirsch Ballin, Sywert van Lienden,  
Pieter Omtzigt, Hein Schumacher, Carel Stolker, Eline Vedder
Adviseurs verkiezingsprogrammacommissie  Hugo de Jonge (vicepremier),  
Pieter Heerma (fractievoorzitter CDA Tweede Kamerfractie), Esther de Lange  
(delegatieleider CDA Europees Parlement), Richard van Zwol (voorzitter 
Wetenschappelijk Instituut), Pieter Jan Dijkman (directeur Wetenschappelijk 
Instituut), Rutger Ploum (voorzitter CDA), Alwyn de Jong (vicevoorzitter CDA), 
Wopke Hoekstra (lijsttrekker)
Scribent  Hans Janssens
Vormgeving  Mirella Roor
Fotografie & styling  Leonard Walpot (fotografie) & Vera Blokzijl (styling)
Secretariaat  Eppy Boschma, Karin Hoentjen, Hege Knaven, Joost Breas5G EN 6G
AANLANDPLICHT
AGRIFOOD
AIRBNB
ALGORITME
AOW
ARTIFICIËLE INTELLIGENTIE (AI)
ASSOCIATE DEGREEPROGRAMMA (AD)
BACHELORFASE
BBP
BOA
BRIEVENBUSMAATSCHAPPIJEN
CASEMANAGER
CBR
CHECKS EN BALANCES
CHIEF NURSING OFFICER
CIRCULAIRE ECONOMIE
CLOUD
COMMISSIE-BORSTLAP
CONSTITUTIONELE TOETSING
COÖPERATIEVE SAMENLEVING
CYBERCRIME
CYBERSECURITYNieuwe generaties van supersnel draadloos internet 
Naast de gewone vangst moeten vissers ook de  
ondermaatse of over-quota vis aan land brengen  
Landbouwproduct dat bedoeld is voor consumptie door 
mensen 
Online marktplaats voor de verhuur en het boeken van 
privéwoning/kamer 
Wiskundige formule 
Algemene Ouderdoms Wet 
Ook wel kunstmatige intelligentie genoemd, waarbij  
computers of systemen van zichzelf leren en steeds  
slimmer worden 
Een tweejarige studie in het hoger beroepsonderwijs. 
Niveau zit tussen een mbo-4 en een hbo-bachelor in 
Een opleiding op hbo of universitair niveau. Na  
succesvolle afronding is het mogelijk om door te  
studeren (masteropleiding) 
Bruto Binnenlands Product 
Buitengewoon opsporingsambtenaar 
Onderneming met alleen een postadres op een locatie, om 
te profiteren van het aldaar geldende gunstiger belasting-
stelsel en zo de belastingen in eigen land te ontwijken 
Iemand die de algehele verantwoordelijkheid draagt voor 
(zorg)vragen bij een patiënt/klant 
Centraal Bureau Rijvaardigheidsbewijzen 
Scheiding van wetgevende macht, uitvoerende macht  
en rechterlijke macht. Dit is een belangrijk element van  
de rechtsstaat 
Verpleegkundige in een bestuurlijke rol 
Een economisch systeem waarin producten en 
grondstoffen zo veel mogelijk worden hergebruikt 
Online opslaan van bestanden 
Ook wel de Commissie Regulering van Werk genoemd. 
Deze commissie heeft de werking van de huidige  
arbeidsmarkt onderzocht 
Toetsing waarbij de rechter toetst of nieuwe wetten voldoen 
aan de Grondwet 
Samenleving waarin we met elkaar de verantwoordelijkheid 
dragen voor een rechtvaardige samenleving 
Ook wel cybercriminaliteit genoemd. Criminaliteit uitgevoerd 
door ICT en gericht op ICT  
Het beschermen van computers, servers, mobiele  
apparaten, elektronische systemen, netwerken en gegevens 
tegen aanvallen Nu doorpakken
CDA-VERKIEZINGSPROGRAMMA 2021-2025 111verklarende woordenlijstDEELAUTO OF DEELFIETS
DEELTIJD-WW
DIGITAL PROFILING
DOELEN VAN PARIJS
EUROBONDS
EUROPESE GREEN DEAL
FAKE NEWS
FLITSKAPITAAL
GENOCIDE
HBO
HEDGEFUNDS
HERKENNINGSSOFTWARE
HUB
IN-GAME AANKOPEN
INTERNET OF THINGS
INVICTUS GAMES
KOPGROEP
KROONBENOEMING
MARGINALE BELASTINGDRUK
MBO
MILIEUGEBRUIKSRUIMTE
MKB
MORE-FOR-MORE PRINICPE
NATIONAAL GROEIFONDS
NATURA2000
NAVOEen auto of fiets die door meerdere mensen gebruikt wordt
Ook wel werktijdverkorting genoemd, waarbij werknemers 
minder gaan werken en voor de minder gewerkte uren een 
werkloosheidsuitkering aanvragen 
Op basis van data een profiel aanmaken over een 
gebruiker, vaak met het doel om gericht advertenties in  
te zetten 
Ook wel het Klimaatakkoord van Parijs genoemd, waarin 
195 landen hebben afgesproken zich aan bepaalde  
klimaatdoelen te houden
Leningen waar alle eurolanden garant voor staan en  
aansprakelijk zijn 
Actieplan van de Europese Commissie om de economie 
van de Europese Unie duurzaam te maken 
Nepnieuws 
Grote bedragen die gebruikt worden om kortlopende  
transacties uit te voeren. Term in de beleggingswereld 
Volkerenmoord 
Hoger beroepsonderwijs 
Zeer speculatief ingestelde beleggingsfondsen 
Software die online of via camera's bruikbare informatie  
kan herkennen 
Punt in een netwerk waar veel data of verkeer  
samenkomt 
Extra functies of voorwerpen kopen in een spel of app 
Ontwikkeling waarbij alledaagse voorwerpen zijn verbonden 
met het internet en gegevens kunnen uitwisselen 
Wedstrijdtoernooi met 10 sportonderdelen waar veteranen 
aan deelnemen die psychisch of lichamelijk gewond zijn 
geraakt 
Selecte groep die een voorsprong op de rest heeft of 
neemt 
Benoeming bij Koninklijk besluit 
Belastingpercentage dat van toepassing is op extra inkomen  
Middelbaar beroepsonderwijs 
De ruimte die er is om te groeien zonder daarbij de natuur 
en het milieu onherstelbaar te beschadigen 
Midden- en kleinbedrijf 
Principe dat wie meer geeft, ook meer krijgt 
Investeringsfonds dat bijdraagt aan economische groei, 
in het bijzonder voor kennisontwikkeling, infrastructuur en 
onderzoek, ontwikkeling en innovatie 
Europees netwerk van beschermde natuurgebieden 
Noord-Atlantische Verdragsorganisatie 
112Nu doorpakken
verklarende woordenlijst
CDA-VERKIEZINGSPROGRAMMA 2021-2025 NOORDZEEAKKOORD
NVWA
OESO
PHYSICIAN ASSISTANT
POLARISATIE
PRO-DEO
REGENBOOGGEZIN
RESPIJTZORG
SCALE-UPS
SDG
SER
SLEUTELTECHNOLOGIEËN
START-UPS
SYNTHETISCHE DRUGS
TAX GAP
TINY HOUSE
TRUSTSECTOR
UWV
VIDEOCONSULT
WIV
ZILVERVLOOTREKENING
ZZPAkkoord tussen de Nederlandse regering en organisaties en 
bedrijven over de balans van activiteiten op de Noordzee 
Nederlandse Voedsel- en Warenautoriteit 
Organisatie voor Economische Samenwerking en  
Ontwikkeling 
Medisch zorgprofessional, die op een zelfstandige wijze 
medische taken overneemt van een arts 
Verscherping van tegenstellingen, toenemend wij-zij-  
denken 
Juridische diensten die gratis worden verricht 
Gezin waarbij de ouders twee mannen of twee vrouwen 
zijn, of er meer dan 2 ouders zijn en waarbij één  
niet-heteroseksueel is 
Vervangende zorg die mantelzorgers (tijdelijk) hun werk  
uit handen neemt 
Bedrijven die eerst klein waren maar ineens flink groeien, 
bijvoorbeeld met behulp van investeringen 
Sustainable Development Goals, oftewel Duurzame  
Ontwikkelingsdoelen 
Sociaal-Economische Raad 
Technologieën die grote veranderingen zullen brengen in 
de manier waarop we leven en die kansen bieden om grote 
problemen in de samenleving op te lossen 
Startende onderneming, innovatief en ambitieus, vaak 
gedreven door technologie 
In een laboratorium gemaakte drugs zoals XTC en  
amfetamine
Het verschil tussen de te innen belastingen en de werkelijk 
geïnde belastingen 
Zeer milieuvriendelijke, kleine vrijstaande woning van  
maximaal 50 m2 
Sector van trustkantoren, die de financiën van andere 
bedrijven of personen beheren 
Uitvoeringsinstituut Werknemersverzekeringen 
Een afspraak die via videobellen wordt uitgevoerd 
Wet op de inlichtingen- en veiligheidsdiensten 
Speciale spaarrekening voor kinderen 
Zelfstandige Zonder Personeel
CDA-VERKIEZINGSPROGRAMMA 2021-2025 113Nu doorpakken
verklarende woordenlijst  cda.nl          cdavandaag          kiescda          cdavandaag       