VRIJZINNIG-DEMOCRATISCHE BOND 
VERKIEZINGSMANIFEST 1933 
L1ftII1T trre 
KI E ST 
1 luk ~, b 1 5 LA  1 k' . ~ 
L VERKIEZINGSMANIFEST 1933+ 
Wie de beteekenis van deze Kamerverkiezingen wil begrijpen, 
moet het beeld van den maatschappelijken toestand zien in liet licht 
van onze beginselen. 
Onze beginselverklaring ziet de democratie tweeledig: formeel 
als grondslag voor ons staatsbestel, en in de tweede plaats als 
doelstelling voor wetgeving en bestuur, Krachtens het eerste deel 
behoort de regeering, die bestuurt en leiding geeft aan de wetgeving, 
daarbij te zijn doordrongen van de overtuiging van het volk, die 
spreekt uit het resultaat van de verkiezingen. Het tweede deel geeft 
die regeering als doel van hare werkzaamheid aan: zorg, dat gij voor 
allen de ontwikkelingsvoorwaarden zooveel mogelijk gelijk maakt. 
Ten aanzien van beide deelen onzer beginselverklaring verkeert 
het maatschappelijk leven in zeer bijzondere omstandigheden. 
In tijden, wanneer de ontwikkeling van het maatschappelijk leven 
betrekkelijk rustig en normaal verloopt, breken de meeste menschen 
zich niet het hoofd met de vraag, of de regeering van het volk wel 
juist wordt samengesteld. Maar wanneer, zooals thans, overal op 
de wereld ellende heerscht, denkt over die vraag iedereen; wie er 
het slechtst aan toe is zoowel als wie iets heeft te verliezen, is geneigd 
tot verandering, hoe ook de regeering van dit oogenblik is samen-
gesteld. Zit er, zooals in dezen tijd, overal revolutie in de lucht, dan 
komen deze denkbeelden in verscherpten vorm te voorschijn. 
Onze partij vooral acht het haar taak, te wijzen op het gevaar, 
dat het volk onder al deze beweging zich zijn vrijheid zal zien ont-
nemen om over eigen lot, voorzoover dit van de regeeringsmethode 
afhankelijk is, te beschikken, 
Den besten waarborg voor deze vrijheid hebben wij altijd gezien 
in de parlementaire democratie, en wij blijven dien daarin zien ook 
thans. Het volk in zijn geheel kieze zijn vertegenwoordigers, en de a 
regeering bepale haar beleid in overeenstemming en in voortdurend 
verband met de overtuiging van de meerderheid der gekozen volks- 4. vertegenwoordiging. Zoo beslist het volk zelf over de wijze, waarop 
het zal worden geregeerd. 
Van  alien  kant worden thans op dit beginsel aanvallen gedaan. 
Er zijn revolutionairen van allerlei aard. Men ziet hen elders aan 
het werk: denkt vooral aan Stalin in Rusland en aan Hitler in 
Duitschland. Zij hebben hunne geestverwanten, wier beleid, al 
stellen zij niet hetzelfde doel, hetzelfde gevolg zal hebben. 
Wat wij in Nederland niet moeten hebben is revolutie en burger- 
oorlog, die uitloopen op dictatuur, op vernietiging van de Vrije zelf,  
BIBLIOTH EEK  RU  GRONINGEN 
1737 7231 beschikking van het volk. Het eenige middel om dit af te weren, is 
nog altijd de handhaving van de parlementaire democratie. 
Rechtstreeks sturen op de vernietiging van de parlementaire 
democratie aan de communisten en de Hitlerianen, die wij tegen-
woordig naar het Italiaansche voorbeeld fascisten noemen. De 
burgeroorlog, door hen ontketend, is thans bij onze oostelijke buren 
in vollen gang. Het is het verschrikkelijkste, wat een volk kan 
beleven. 
Tegen deze lieden gaat in de eerste plaats de strijd. 
Maar er zijn er ook, van weerskanten, wier beleid, al stellen zij 
niet hetzelfde doel, op dezelfde gevolgen moet uitloopen. 
Geen woord wordt in onzen tijd méer misbruikt dan het woord 
,,nationaal". Van dit woord hebben allen zich meester gemaakt, die 
in het politieke leven zich steeds afkeerig hebben getoond van de 
democratie. Men vindt hen georganiseerd in het Verbond voor Na-
tionaal Herstel, Kregen deze heeren de macht in handen, dan zou 
Nederland met volle zeilen aansturen op dictatuur, even zeker als 
onder de leiding der fascisten. Men wil beginnen met aan het volk 
het algemeen kiesrecht te ontnemen. 
Onlangs verklaarde een van de leiders der liberalen, dat hij in de 
beginselverklaring van het Nationaal Herstel geen verschil zag met 
de wenschen der liberalen. 
Aan de andere zijde vinden wij de sociaal-democraten. Het gevaar, 
dat van deze zijde dreigt, ligt in hunne tweeslachtigheid. 
Zij zijn democraten, en zij verklaren zich bereid tot medewerking 
aan een democratisch meerderheidskabinet. 
Maar zij zijn ook revolutionairen en, als er kans is op revolutie, 
zullen zij aanstonds maatregelen nemen om van de revolutie de 
leiding te aanvaarden. In een tijd als wij thans beleven, zou er der-
halve op hen, zelfs al hadden zij in de regeering plaats genomen, 
voor de handhaving van de parlementaire democratie niet te rekenen 
vallen. En ook de revolutie zou ons onvermijdelijk brengen onder de 
dictatuur. 
Eerste eisch derhalve is, dat zij, die het behoud willen van onze 
volksvrijheid, van ons zelfbeschikkingsrecht, de waarborgen vragen 
voor de handhaving van de parlementaire democratie. 
Die waarborgen geven hun de vrijzinnig-democraten. 
* * 
I 
Door hen, die in dezen tijd gaarne schermen met het woord 
,,nationaal" wordt veelal de voorstelling gewekt, als zou de parle-
mentaire democratie zijn anti-nationaal, een slap bewind, dat , het 
Gezag" niet zou weten in de hand te houden. 
Hiervoor bestaat geen enkele grond. Wanneer men de vrijheid 
in wezen wil laten, is noodig orde en tucht, Zonder discipline is de 
vrijheid niet mogelijk. Zonder discipline ontstaat wanorde en uit wan-
orde vloeit onmiddellijk verlies van de vrijheid voort en dictatuur. Is  
Waar elders de dictatuur is gevolgd op de parlementaire demo-
cratie, was het niet, omdat deze in beginsel niet juist zou zijn, doch 
omdat zij onjuist werd toegepast. Men kan elk regeerbeginsel, hoe 
juist op zich zelf, door slechte toepassing in discrediet brengen. 
Velen, die niet uitgepraat raken over handhaving van ,,het Gezag', 
hebben een gezag voor oogen zonder vrijheid, een gezagsvoering 
a la Hitler; maar bruut geweld is van gezag een paskwil. 
Het gezag moet de wèlomschreven vrijheden tegen inbreuk be-
schermen van gezagsaanmatiging en revolutionair geweld. Zoodra 
de democratie dit gezag prijsgeeft, is het volk overgeleverd aan 
willekeur en dictatuur. 
I 
Wij stellen den eisch aan de regeering, dat zij als doel van haar 
beleid steeds voor oogen houde, dat de ontwikkelingsvoorwaarden 
voor  alien  gelijk moeten zijn. 
In onzen tijd, nu het financieel vermogen van den Staat zwak is 
en onzeker, beteekent deze eisch in de eerste plaats de zorg, dat 
niet worde afgebroken, wat tot het gelijkmaken van de ontwikke-
lingsvoorwaarden is opgebouwd. De regeering houde steeds voor 
oogen, dat ons volk, nadat het door den nood zal zijn heengeholpen, 
zijn ontwikkelingsgang zal moeten hernieuwen en alsdan paraat zal 
moeten zijn. Deze geschiktheid te bewaren zal groote offers vergen, 
doch het doel is die offers waard. 
De offers zullen naar billijkheid en naar rechtvaardigheid over 
het volk moeten worden verdeeld; ook daarbij houde de regeering 
bet democratische beginsel voor oogen. En inzoover het evenwicht 
der financiën zal moeten worden behouden door den Staatsdienst 
door vereenvoudiging minder kostbaar te maken, zal de betrekke-
lijke waarde van de instellingen voor het behoud van de volkskracht 
de maatstaf moeten zijn. 
Ons oog richt zich hier het eerst op de uitgaven voor den mili-
tairen dienst. Alle deskundigen zijn hierin eenstemmig, dat onze 
militaire organisaties voor het doel van deelnemen aan den oorlog 
volslagen onvoldoende zijn. De commissie -Welter,  waarin een aan-
tal deskundigen op militair gebied zitting had, heeft eenstemmig 
verklaard: een afwerking van de thans aanwezige organisaties tot 
een toestand, die eenigszins voldoende zou kunnen worden genoemd, 
ligt buiten het bereik van onze financieele krachten. De commissie 
bleef in gebreke, een reorganisatie aan te geven, die binnen het 
bereik zou liggen. 
Met de vraag of een beschaafd volk zedelijk Vrij is om aan de 
moderne oorlogvoering deel te nemen, liet zij zich niet in. Door ons 
wordt die vraag ontkennend beantwoord. 
Er is hier, indien men rekening houdt met alle gegevens, slechts 
één conclusie mogelijk; als oorlogsmiddel is ons militair orgaan niet 
bruikbaar en een bruikbaar orgaan om oorlog te voeren kunnen wij niet betalen. Daarom moet de reorganisatie plaats hebben met liet 
doel voor oogen, dat het militair orgaan, de gewapende macht, 
doelmatig moet zijn voor het handhaven van orde en gezag; meer 
niet. Dit geldt voor Nederland, en het geldt ook voor I n d i ë. 
Buiten de militaire organisatie moet met de meeste nauwkeurig-
heid worden onderzocht, of door bezuiniging niet wordt vernietigd, 
wat voor nieuwe ontwikkeling onmisbaar zal zijn. 
Op de toekomst moet ook het oog zijn gericht bij het beramen van 
maatregelen voor het economische leven, Hier is ingrijpen van 
overheidswege noodzakelijk èn om de daarin werkzame personen 
zooveel mogelijk in het werk te laten, èn om al die bedrijven in 
stand te houden, die voor het leven van het volk onmisbaar zijn; 
in stand te houden ook dan, wanneer de verkoopprijzen de pro-
ductiekosten niet dekken, 
Deze overheidsbemoeiing kan heilzaam werken ook in deze rich-
ting, dat bij de reorganisatie van het bedrijfsleven rekening wordt 
gehouden met de geheel gewijzigde positie, waarin vele bedrijven 
zijn gekomen door het sluiten van de grenzen elders. Veel export-
bedrijven zullen blijvend terrein verliezen en zich moeten richten op 
het binnenlandsch verbruik. Zoowel voor een doelmatige Organisatie 
van den export, die in stand kan blijven, als voor de omzetting 
der bedrijven, is samenwerking onder leiding van de overheid 
noodzakelijk, 
In het algemeen heeft de gang van zaken geleerd, dat de onge-
breidelde vrijheid tot een veelal onzinnige concurrentie leidt, die 
fnuikend is voor een doelmatig bedrijfsleven. 
Regeeren is niet mogelijk zonder goed geregelde financiën als 
grondslag. 
De onzekerheid van den toestand doet vooral hier haar gevolgen 
voelen. 
Zooveel mogelijk zullen de kosten ook van crisismaatregelen uit 
gewone inkomsten moeten worden gedekt. Dit is echter de 
ervaring heeft het geleerd - al niet meer mogelijk voor het geheele 
bedrag. Voorzoover het niet mogelijk is, zal moeten worden geleend. 
Crisisleeningen zijn te verantwoorden, indien er uitzicht is op herstel 
van een normalen toestand, 
Dit uitzicht echter is er nog altijd niet. Ondanks alle voorspel-
lingen van het tegendeel is de toestand tot dusver steeds ongunstiger 
geworden. De cijfers van de vreeselijke werkloosheid blijven angst-
wekkend stijgen. 
Wij weten daarom niet, hoe lang en hoeveel de Staat nog zal 
kunnen blijven leenen, en op welke voorwaarden. Daarom is hier 
de uiterste voorzichtigheid plicht. De laatste dagen zijn het vooruit-
zicht niet bepaald komen verhelderen. Wij vrijzinnig-democraten hebben altijd vermeden in den ver-
kiezingstijd beloften te doen, waarvan wij de vervulling niet konden 
waarborgen. 
Thans meer dan ooit hebben wij ons van beloften te onthouden, 
omdat in de onzekere omstandigheden in het geheel niets is te waar-
borgen. De kiezers hebben te beoordeelen, of de beginselen en 
hoofdlijnen van beleid, die wij aangeven, voor hen zijn te aanvaar-
den. Zij hebben te beoordeelen, of de vertegenwoordigers onzer 
partij daarnaar hebben gehandeld en door hun werk vertrouwen 
hebben gewekt. 
De programma's die wij laten volgen, voor crisistoestand en voor 
het beleid, daarna te volgen, heeft men te beschouwen in het licht 
van hetgeen hier omtrent de financiën is gezegd. 
De waarborg, dien wij kunnen geven, is deze, dat bij ons de zorg 
voor den democratischen regeeringsvorm onverzwakt zal zijn. Revo-
lutie en burgeroorlog, dreigende van twee zijden, zal door ons met 
alle kracht worden gekeerd. En wij zullen ons werk doen in de over-
tuiging, dat het doelmatigste wapen daartegen is, te zorgen dat de 
wetgeving van dag tot dag de ontwikkeling van het maatschappelijk 
leven blijve volgen. 
* 
De bovenaangegeven beginselen leiden tot het stellen van het 
navolgende program: 
I. De te voeren crisispolitiek moet in het bijzonder gericht zijn 
op het behouden en verruimen van werkgelegenheid. 
Daartoe behoort: 
a. door doelmatige steunmaatregelen voor landbouw, nijverheid, 
handel en scheepvaart (met inbegrip van de binnenschipperij) 
het bestaande bedrijfsleven zooveel mogelijk in stand te hou-
den, totdat de ontwikkeling der economische verhoudingen - 
ook internationaal zich duidelijk genoeg zal afteekenen, om 
de maatregelen te kunnen vaststellen, welke de nieuwe ver-
houdingen zullen vereischen, 
b. door steun van overheidswege de uitvoering van productieve 
werken waar mogelijk te bevorderen. 
Bij het nemen van maatregelen als sub a en b bedoeld zal de over-
heid dienen te waken tegen een ontijdige uitputting der voor deze 
doeleinden in het volksvermogen en het volksinkomen aanwezige 
reserves,  
II.  Op het stuk der werkloozenzorg behoort de overheid uit te 
gaan van het beginsel, dat het haar plicht is de werkloozen te 
ondersteunen. De omvang van deze ondersteuning moet worden 
bepaald door dien van de aanwezige hulpbronnen eenerzijds en de 
noodzakelijkheid, dat een verschil blijve bestaan tusschen het bedrag 
der ondersteuning en dat van het loon in het vrije bedrijfsleven 
anderzijds, I III. Tot instandhouding van innerlijk gezonde middenstands-
bedrijven, die uitsluitend tengevolge van de crisis in moeilijkheden 
zijn geraakt, bevordere de overheid het tot stand komen van crediet-
regelingen met behulp van een garantie van staatswege. 
Maatregelen worden getroffen ter voorkoming van executie van 
zoogenaamde hypotheekboeren, die door de crisis aan hun verplich-
tingen niet kunnen voldoen.  
IV. Het beginsel van den vrijhandel worde gehandhaafd, hetgeen 
niet uitsluit, dat maatregelen worden genomen om overigens levens-
vatbare bedrijven voor den ondergang te bewaren, indien deze ten-
gevolge van buitengewone omstandigheden daarmede mochten 
worden bedreigd. 
V. Op het terrein der buitenlandsche politiek worde gestreefd 
naar herstel van het vrije internationale ruilverkeer en naar een ver-
sterking der internationale rechtsorde in de allereerste plaats door 
vermindering der bewapeningen. Onafhankelijk van het tot stand 
komen der internationale ontwapening blijft voor Nederland natio-
nale ontwapening gevorderd, omdat het handhaven eener oorlogs-
weermacht voor ons land zoowel op ideëele als op practische gronden 
volstrekt is te veroordeelen,  
VI,  Met betrekking tot de rijksfinanciën worde het streven in de 
allereerste plaats gericht op het verkrijgen eener sluitende begroo-
ting. Bij de daarvoor onmisbare bezuiniging op de rijksuitgaven 
worde aantasting der uitgaven voor sociale en cultureele doeleinden 
zooveel mogelijk vermeden en vermindering der militaire uitgaven 
op den voorgrond gesteld. 
Zoodra de financieele toestand het zal veroorloven, behoort te 
worden overgegaan tot: 
a. Vermindering of opheffing der in de laatste jaren ingevoerde 
belastingen, die met het beginsel der draagkracht geen of 
slechts in onvoldoende mate rekening houden. 
b. Vermindering of opheffing van de bezuinigingen, die uitslui-
tend in den financieelen noodtoestand haar rechtvaardiging 
hebben gevonden.  
VII.  Het regeerbeleid worde voorts gericht op: 
1. Handhaving der provinciale en gemeentelijke zelfstandigheid. 
2. Erkenning van de gelijkwaardige rechtspositie der vrouw met 
die van den man. 
3. Handhaving der openbare school; wegnemen der misbruiken, 
waartoe de bestaande wijze van uitvoering der financieele 
gelijkstelling op onderwijsgebied aanleiding geeft, met behoud 
van het beginsel dier gelijkstelling, 
4. Maatregelen tot ontwikkeling van het landbouwbedrijf, waar-
door wordt bevorderd, dat de landbouwende bevolking voor 
haar arbeid een belooning ontvangt, die in een redelijke ver-
houding staat tot de belooning van andere soorten arbeid, 5. Herziening van de wettelijke regeling van het pachtcontract, 
in het bijzonder ter voorkoming van onredelijke opdrijving der 
pachtprijzen en ter verzekering van: a. een volledig gebruiks-
recht en een vrije cultuur, b. een verdeeling van het bedrijfs-
risico tusschen verpachter en pachter, c, een vergoeding 
wegens aangebrachte verbeteringen en in geval van onredelijke 
pachtopzegging. 
6. Verbetering der bestaansvoorwaarden voor de middenstands-
bedrijven. 
7. Toezicht op het bankwezen. 
8. Bestrijding van de misbruiken van trusts en kartels. 
9. Geleidelijke hervorming der sociale verzekering tot sociale 
voorzorg, in de allereerste plaats door invoering der premievrije 
ouderdomsrente (staatspensioen), waarvoor de benoodigde 
middelen mede worden gevonden door afschaffing van het 
stelsel der fondsvorming, 
10. Verbetering van de rechtspositie der hoofdarbeiders, 
11. Bevordering der uit het bedrijfsleven zelf opkomende samen-
werking tusschen werkgevers en arbeiders, opdat de ambtelijke 
overheidsbemoeiing meer en meer zal kunnen plaats maken 
voor regeling door eigen bedrijfsorganen. 
12. Voortzetting der droogmaking van de Zuiderzee. 
13. Verzorging der radio-uitzendingen door een algemeenen om-
roep, binnen welken de verschillende richtingen te zamen 
verzorgen, wat zij gemeenschappelijk verzorgen kunnen, en 
waarin voor uitzendingen, die uitdrukking geven aan de over-
tuiging eener bijzondere richting, naar billijkheid de gelegen-
heid wordt geboden. 
14. Totstandkoming van een nieuwe regeling tusschen Neder-
land en België, waarbij in voldoende mate aandacht wordt 
geschonken aan het nationaal belang.  
VIII.  Het beleid ten opzichte van Indië dient, onder toepassing 
van de noodzakelijke bezuinigingen als gevolg van de crisis, gericht 
te zijn op versterking van de takken van volksbestaan, zoomede op 
voortschrijdende volksontwikkeling. 
Daarnaast worde gestreefd naar de geleidelijke ontwikkeling van 
Indië tot grooter zelfstandigheid binnen het Nederlandsch Staats-
verband, onder toenemende medewerking en verantwoordelijkheid 
van inheemschen, 
Wendt u voor al het volgende tot ons partijsecretariaat: Anton ie Hein. 
siusstraat 87, Den Haag, tel. 550711. 
Nabestelling  ran  dit manifest per 100 stuks f2.— franco per post. 
Toezending omgaand na ontvangst van het bedrag per postwissel of na storting of overschrijving 
op girorekening 61835. 
Abonneert u op ons weekblad .,De Vrijzinnig-Democraat"; f 1,25 per 3 maanden. Het houdt u van 
de openbare zaak uitnemend op de hoogte. 
Sluit  ii  aan bij de Vrj/zin,,ig.Des,ocrot,schr partij; althans vraagt programma en inlichtingen (kosteloos). 
~ ~~YFf K5- 