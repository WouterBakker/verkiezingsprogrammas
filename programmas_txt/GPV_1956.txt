De Overheid 
Aangezien de Heilige Schrift leert, dat het God is door Wie de koningen regeren en de vorsten 
gerechtigheid oefenen, weet het Gereformeerd Politiek Verbond zich schuldig aan de Overheid 
alle eer, liefde en trouw te bewijzen en zich met behoorlijke gehoorzaamheid aan haar gezag te 
onderwerpen, daar het Gode belieft het Nederlandse volk door haar hand te regeren. 
Zoveel het in zijn vermogen ligt wil het daarom het gezag van de Overheid steunen. De 
Overheid zij zich ook zelf bewust van haar roeping, wetende dat zij haar gezag niet ontleent 
aan de wil van mensen of aan de wil van het volk, maar alleen aan de opdracht van de 
Drieënige God, wiens Dienaresse zij is. Zij late haar gehoorzaamheid aan en haar afhankelijk-
heid van de Koning der koningen steeds in haar spreken en handelen duidelijk blijken. 
De Overheid onthoude zich van alle gewetensdwang en bescherme de vrijheid van de Kerk 
van Christus en de prediking van het Evangelie, teneinde op deze wijze overeenkomstig 
haar roeping het Koninkrijk van Jezus Christus te doen vorderen. 
De Grondwet 
De Overheid versterke het gezag van de Grondwet dom deze meer in overeenstemming te 
brengen met de roeping, die Overheid en volk van Godswege hebben. De Grondwet worde 
met de meeste nauwgezetheid nageleefd, teneinde alle willekeur in de wetgeving te vermijden 
en de vrijheden van het volk en de gelijkheid van alle burgers voor de wet te waarborgen. 
Het grondwettelijk Koningschap 
Het grondwettelijk koningschap van het Huis van Oranje worde geëerbiedigd en de soeverei-
niteit van Hare Majesteit de Koningin worde beschermd tegen alle invloeden, die Haar gezag 
dreigen te ondermijnen, hetzij binnen het Rijk in Europa, hetzij in de gebiedsdelen van het 
Koninkrijk overzee. 
In het bijzonder worde gewaakt tegen elke vorm van soevereiniteits-overdracht aan supra-
nationale gezagsorganen, waardoor het koningschap steeds meer aan staatkundige betekenis 
inboet. 
De dienaren der Kroon en de lagere overheden hebben het volk voor te gaan in de betuiging 
van de eerbied en trouw, die zij aan H.M. de Koningin verschuldigd zijn. De vrije toegang tot de Troon des Konings blijve gehandhaafd en worde voor zover nodig 
hersteld. 
Het Koninkrijk 
Tegen het streven naar Europese integratie of wereldfederalisme, hetwelk tot gevolg zou 
hebben, dat het Koninkrijk der Nederlanden een onderdeel zou worden van een federale 
statengemeenschap, worde krachtig stelling genomen. 
De zelfstandigheid van de Nederlandse natie en de soevereiniteit van het Huis van Oranje 
dienen ongerept te worden bewaard. 
De Nederlandse deelneming aan de Kolen- en Staalgemeenschap zij van tijdelijk karakter en 
worde zo spoedig mogelijk beëindigd. Deelneming aan andere supra-nationale organen worde 
afgewezen. 
De Overheid handhave haar soeverein gezag in de Rijksdelen overzee, met name in het 
bedreigde Nieuw-Guinea. 
Defensie ei  Justitie 
Overeenkomstig haar roeping hantere de Overheid de haar geschonken zwaardmacht om ge-
rechtigheid te oefenen, zowel tegenover andere mogendheden als jegens haar eigen onderdanen. 
Opbouw en instandhouding van een krachtige land-, zee- en luchtmacht is daarvoor onontbeer-
lijk, met voor de zeemacht liet behoud van de slagkern als voorwaarde voor een doelmatige ver-
dediging van alle delen van het Koninkrijk en ter bescherming van de Nederlandse handelsvloot. 
Met inachtneming van de ongerepte handhaving van de eigen soevereiniteit dienen militaire 
bondgenootschappen, welke zijn gesloten, getrouw te worden nagekomen en voor zover nodig 
nieuwe militaire bondgenootschappen te worden gesloten. 
Defensie-gemeenschappen van supra-nationaal karakter, welke de soevereiniteit van de Kroon 
aantasten, dienen met beslistheid te worden afgewezen. 
Binnen onze strijdmacht worde de geestelijke vrijheid van de Nederlandse soldaat geëerbiedigd 
en vanwege het bijzonder karakter van de Zondag een ruime mogelijkheid geschapen om 
de dag des Heren naar de eis Gods te besteden. 
In overeenstemming met de roeping tot rechtsbestel worde gewaakt tegen ondermijning en 
overtreding van 's  lands  wetten en worde met name ook het recht van de enkeling geëerbiedigd. 
Wijl de Overheid het zwaard niet tevergeefs draagt, worde de misdaad overeenkomstig de 
eis Gods gestraft. 
De politiemacht worde versterkt. 
De rechten der onderdoe 
De Overheid wake voor het recht van alle onderdanen, in het bijzonder voor dat der verdrukte 
minderheden. Zij neme energieke maatregelen tot repatriëring van alle Indische Nederlanders, 
die dit begeren en tot herstel van de rechten van de reeds teruggekeerde Indische Nederlanders. 
De door de eeuwen heen betoonde trouw der Ambonnezen worde beantwoord met een 
politiek van daadwerkelijke steun aan alle rechtmatige actie, die tot doel heeft het lot van 
deze bevolkingsgroep te verzachten en haar rechten te herstellen. Buitenlandse politiek 
De Overheid verlene haar medewerking aan de verwerkelijking van een internationale rechts-
orde, welke aan Gods Woord is genormeerd. Zij  beware  haar nationaal karakter. 
Verdragen met andere mogendheden dienen getrouw te worden nageleefd. Bij het sluiten van 
nieuwe verdragen worde gehandeld naar het beginsel van rechtsgelijkheid tussen de verdrag -
sluitende partijen, zodat ook de kleine mogendheden hun volledige zeggenschap behouden. 
Er worde gezocht naar mogelijkheden van samenwerking met andere kleine mogendheden, 
teneinde deze rechtspariteit daadwerkelijk te effectueren. 
Binnenlandse pol itiek 
De Overheid onthoude zich van alle taken, die in de gegeven omstandigheden niet rechtstreeks 
voortvloeien uit de haar van God gegeven roeping. Met name vermijde zij een politiek van 
overheids-dirigisme, welke haar grondslag vindt in de gedachte, dat ,,de staat" de corporatie 
is, aan welke de opperste leiding en de verzorging van het gehele volksleven toekomt. 
De volksvertegenwoordiging neme niet de plaats der regering in, maar beperke zich tot 
haar grondwettelijke taak, teneinde een rechtmatige volksinvloed uit te oefenen. 
De gemeentelijke autonomie worde hersteld en er worde een einde gemaakt aan de be-
voogding van de gewestelijke en gemeentelijke overheden door de centrale Overheid. 
Financiän 
De Overheid heffe rechtvaardige belastingen ter bestrijding van haar uitgaven en onthourle zich 
van een belastingpolitiek, welke er op gericht is de conjunctuur te beheersen, de bezitsspreiding 
te bevorderen, het nationale inkomen te verdelen en zodoende de particuliere eigendom aan 
te tasten. 
Wenselijk is een uitbreiding van het apparaat der Algemene Rekenkamer teneinde krachtens 
art. 136 van de Grondwet de contrôle der Staatsfinanciën naar behoren te doen functioneren. 
De Overheid herstelle de zelfstandigheid  vats  de Nederlandse Bank en bevordere elke andere 
poging om tot gezond geld te geraken. 
Sociaal-economi sche polit iek 
Zonder haar roeping te verwaarlozen om de ongebondenheid der mensen, ook wanneer deze 
zich in de economische sector var het leven voordoet, te beteugelen, streve de Overheid er 
naar, de maatschappelijke vrijheid zoveel mogelijk te herstellen en aan het bedrijfsleven 
zo min mogelijk banden aan te leggen. Het stelsel van de geleide economie worde dan 
ook steeds verder losgelaten. 
Ten aanzien van de bedrijfsorganisatie geve de Overheid zoveel mogelijk ruimte aan de ont-
wikkeling van de privaat-rechtelijke organisatie en beëindige zij haar politiek tot bevordering 
van een publiekrechtelijke bedrijfsorganisatie, die tot knechtschap van de bedrijfsgenoten voert. 
Ter voorziening in de nijpende woningnood stimuicre de Overheid de particuliere woning-
bouw. Tot ditzelfde doel trachte zij tot een zo spoedig mogelijke beëindiging te geraken van 
de huurbinding, die de woningnood kunstmatig verlengt. 
De Overheid beperke zich in haar sociale wetgeving tot regeling van het strikt nood- zakelijke, opdat de persoonlijke verantwoordelijkheid niet worde ondermijnd. 
In het belang van een welvarende middenstand, die onmisbaar is voor een bloeiend volksleven, 
zorge de Overheid er voor, dat de middenstanders niet onderworpen worden aan allerlei orde-
ningsvoorschriften, die de Vrije vestiging belemmeren en het particuliere initiatief verlammen. 
De Overheid zorge er voor, dat bij de tenuitvoerlegging van de Wet op de Ondernemings-
raden de rechten van de individuele vakbeoefenaren en bedrijfsgenoten volledig tot gelding 
kunnen komen, zodat alle organisatie-dwang worde vermeden. 
Bij de noodzakelijke afbraak van het stelsel der geleide economie streve de Overheid er 
naar, ook de loonvorming langs natuurlijke weg te doen plaats hebben per bedrijfstak en 
onderneming met inschakeling van de daarvoor aanwezige organisaties van werkgevers en 
werknemers. 
Onderwijs en kunst 
De stichting en instandhouding van vrije scholen worde krachtig bevorderd. 
De Overheid beperke zich in de reglementering van het onderwijs en  were  alle invloeden 
van internationale organisaties als b.v. de UNESCO. 
De Overheid handhave de heffing van een redelijk schoolgeld, mede om op deze wijze de 
verantwoordelijkheid van de ouders te stimuleren, 
De Overheid onthoude zich van een subsidie-politiek ten bate van kunst en cultuur, welke 
de grenzen van het redelijke overschrijdt en geen rekening houdt met de beperkte taak, 
welke de Overheid in dezen heeft te vervullen. 
Het G.P.V. roept in dit program ons volk op tot terugkeer naar het Woord von God, 
de enige grand van welzijn, vrijheid en onafhankelijkheid van de natie! 
STEMT No. 1 
va„ LIJb1I 
1. LANING 2. OORD, J. G. van - Utrecht. 
3. SMITS, Dr C. - Leren (N.-H.). 
4. BREMMER,  Drs  R. H. - Zwolle. 
5. BASOSKI, A. A. - Groningen. 
6. SCHILDER,  Mr  P. A. C. - Assen. 
7. WIJNANDS, J. - Wormer. 
8. GODSCHALK,  Mr  Dr L. A. F. - Rotterdam. 
9. VRIES, C. C. de - Hattem. 
10. GROENEVELT,  Mr  E. J. - 's-Grevenhnge, 
11. KOOISTRA, H. - Opeinde (Fr.). 
12. VREEKEN, W. - Dordrecht. 