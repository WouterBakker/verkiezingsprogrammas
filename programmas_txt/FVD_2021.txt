Stem 
Nederland 
terug .
Concept Verkiezingsprogramma 20212
Voorwoord .
Nederland staat aan de vooravond van nieuwe Tweede Kamerverkiezingen. 
Op 17 maart 2021 beslissen ruim tien miljoen kiesgerechtigden welke kant het uitgaat 
met ons land. Willen we door op het ingeslagen pad? Of moet er een koerswijziging 
komen? In dit programma leest u de plannen van Forum voor Democratie. Onze 
concrete voorstellen voor de korte termijn. Maar ook die stip aan de horizon waar we 
uiteindelijk heen willen: onze visie, onze agenda voor de lange termijn.
 
De kern van ons program is onze liefde voor Nederland. Voor onze beschaving, 
onze geschiedenis en onze stedenbouw. De Joods-Christelijke traditie, de klassiek-
humanistische wereld: al wat we geërfd hebben van eeuwenlang bouwen en broeden.
Daarom verzetten wij ons tegen de drie megaprojecten die de hedendaagse politiek 
domineren. Projecten die door vrijwel alle gevestigde partijen worden onderschreven. 
Het zijn de projecten van de oikofobie, die een aanval op de natiestaat betekenen en 
onze welvaart, identiteit en democratie ondermijnen. Politiek onteigend en spiritueel 
ontheemd - dat wordt onze toekomst als de klimaatplannen, de massale immigratie en 
de Europese machtsgreep doorgang vinden.  3Wij willen dus: 
• Stoppen met de alsmaar voortgaande immigratie. Waar integratie mislukt, helpen  
we mensen terugkeren naar hun landen van herkomst.
• Schonere lucht, bodem en water. Meer bomen, meer natuur. Maar stoppen met de 
klimaatplannen. Wij willen doorgaan met gebruik van gas voor de verwarming 
van woningen en voor de industrie. Stoppen met de horizon-vervuilende, geld-
vermalende windturbines. Investeren in kernenergie. En CO2 niet langer zien als 
‘vervuiler’.
• Samenwerken met onze buurlanden. Maar niet langer betalen voor de spilzucht van 
Zuid-Europa. Soevereiniteit terug. En onze democratie weer  herstellen.
 
Als we dit doen - als we stoppen met de massale, en alsmaar voortgaande immigratie, 
met het klimaatbeleid en de Europese eenmaking - dan houden we jaarlijks vele 
tientallen miljarden over. Dan kunnen we de belastingen verlagen en tegelijkertijd stevig 
investeren in de kwaliteit van ons land en onze samenleving.
Dan kunnen we:
• Zorg en onderwijs verbeteren, de veiligheid op straat herstellen, de AOW-leeftijd 
verlagen en investeren in infrastructuur en woningbouw.
• De belastingen verlagen en meer ruimte creëren voor ondernemerschap. 
• Onze tradities en culturele identiteit behouden, zodat ook volgende generaties nog 
zullen leven in een land dat herkenbaar Nederlands is. 
 
Zo’n grote koerswijziging afdwingen: dat kan alleen als we ook kiezen voor 
democratische vernieuwing. Om de groeiende kloof tussen burger en overheid 
te dichten, willen wij de kiezer veel directer invloed geven op maatschappelijke 
besluitvorming. Meer openheid, minder bureaucratie. De macht van de gevestigde 
netwerkclub die onderling alle baantjes verdeelt en besluiten bekokstooft - het 
partijkartel - doorbreken. Dat doen we via bindende referenda, gekozen burgemeesters 
en drastische sanering van de NPO. 
Daarmee ligt straks dus, op 17 maart, een overzichtelijke keuze voor. Een koerswijziging 
met onze plannen. Of doorsukkelen op het heilloze pad van de gevestigde orde. Hier 
vindt u de uitwerking van onze plannen. 
De keuze is aan u!
Thierry Baudet
4Inhoudsopgave .
Hoofdstuk 1: Soevereiniteit & Democratie  
• Soevereiniteit
• Referenda, directe democratie en 
kartelbestrijding
• Decentralisatie en de menselijke maat
• Aanpak dikastocratie
• Sanering NPO
Hoofdstuk 2: Immigratie & Identiteit
• Bescherming Nederlandse Waarden 
(tolerantiewet)
• Immigratie, remigratie en asiel
• Integratie
• Vrijheid van meningsuiting
• Identiteitspolitiek
• Veiligheid
Hoofdstuk 3: EU, Defensie, Buitenlandse 
Zaken
• De euro
• Intelligente uittreding uit de EU
• Green Deal en Coronafondsen
• Buitenlandse Zaken
• Caraïbische eilanden en Suriname
• Defensie
• Buitenlandse Handel en 
Ontwikkelingssamenwerking
Hoofdstuk 4: Economie en Sociale Zaken
• Economie en belastingen
• MKB
• ZZP
• Infrastructuur, verkeer en transport
• Wonen
• Sociale voorzieningen
• AOW
• PensioenHoofdstuk 5: Klimaat, Innovatie en Energie
• Klimaat
• (Kern)energie en innovatie
• Natuurbeheer
• Landbouw, veeteelt en visserij
• Dierenwelzijn
• Ruimtevaart
Hoofdstuk 6: Zorg
• Eerstelijnszorg
• Ziekenhuiszorg
• Ouderenzorg en ‘voltooid leven’
• Corona, pandemieën, noodsituaties
Hoofdstuk 7: Onderwijs, Cultuur en 
Wereldbeschouwing
• Onderwijs
• Basis-  en voortgezet onderwijs
• Vakscholen & MBO
• HBO en universiteit
• Kunst, cultuur en erfgoed
• Privacy en digitalisering
• Big Tech en de publieke ruimte5Soevereiniteit & 
Democratie .Hoofdstuk 16
Wij willen:  
• Geen nieuwe soevereiniteitsoverdracht; terughalen van overgedragen 
soevereiniteit.  
• Afschaffen monistisch stelsel, geen directe werking meer van internationale 
verdragen in de nationale rechtsorde.  
• Intelligente terugtreding uit de Europese Unie, het Internationaal Strafhof en 
het Europees Hof voor de Rechten van de Mens.  
• Opzeggen internationale verdragen die onze beleidsvrijheid inperken, zoals het 
VN-vluchtelingenverdrag.Soevereiniteit .7
FVD Concept verkiezingsprogramma 2021-2025
Hoofdstuk 1: Soevereiniteit & Democratie
Soevereiniteit
Soevereiniteit vormt het uitgangspunt 
van een democratie. Zonder soeverein 
parlement dat zélf beslissingen kan 
nemen, valt er voor de bevolking 
immers ook niets te kiezen. De 
afgelopen decennia is een aantal 
supranationale organisaties opgericht 
die onze soevereiniteit ernstig hebben 
ingeperkt. Daarmee is ons vermogen 
om zelf te beslissen over - bijvoorbeeld 
- immigratie, pulsvisserij, stikstofnormen 
en rentevoet ernstig aangetast.
Forum voor Democratie streeft ernaar, 
de soevereiniteit zoveel mogelijk 
terug te brengen naar het nationale 
parlement; en ons terug te trekken uit 
de organisaties die onze soevereiniteit 
verzwakken (zoals de EU, het 
Internationaal Strafhof en het Europees 
Hof voor de Rechten van de Mens).Het in de Grondwet verankerde 
“monistische stelsel”, waarbij 
internationale verdragen direct 
doorwerken in de Nederlandse 
rechtsorde (artikel 93 en 94 Gw.), wordt 
omgezet in een dualistisch stelsel (zoals 
in Duitsland en de Verenigde Staten), 
waarbij internationale afspraken pas 
geldend worden in de Nederlandse 
rechtsorde, nadat zij eerst via een door 
ons parlement goedgekeurde (en dus 
ook door ons parlement weer te wijzigen 
of in te trekken) omzettingswet zijn 
aanvaard.  
Hierdoor herpakken we de controle 
over de regels die gelden in ons 
land en kunnen we niet tegen onze 
democratische wil in worden gehouden 
aan internationale bepalingen die tegen 
het Nederlands belang indruisen.8
Wij willen:  
• Invoering bindende referenda naar Zwitsers model.1 
• Invoering gekozen burgemeester.  
• Bij het aantreden van een nieuwe regering moeten topambtenaren en 
ambassadeurs, net als in de Verenigde Staten, opnieuw op hun functie 
solliciteren.  
• Afschaffen wachtgeld.  
• Sanering publieke omroep.  
• Geen subsidie aan organisaties die proefprocessen voeren tegen de staat2. 
• Democratisering van goededoelenloterijen: deelnemers aan die loterijen 
bepalen zelf naar welk goed doel de afdracht van hun inleg gaat.
 
1 Zoals uitgewerkt in: Thierry Baudet, Breek het Partijkartel! De noodzaak van referenda (2018).
2 Zie: Vragen van het lid Van Haga (Van Haga) aan de Minister voor Rechtsbescherming over het   
 artikel 3:305a BW (ingezonden 10 februari 2020). Kamervraag: 2020Z02507.
 Referenda, 
directe democratie 
en kartelbestrijding .9
FVD Concept verkiezingsprogramma 2021-2025
De gevestigde politieke partijen hebben 
vrijwel identieke opvattingen over 
alle onderwerpen die er werkelijk toe 
doen. Een kleine groep van circa 10.000 
mensen maakt in deze partijen de dienst 
uit en draait rond in de bestuurlijke 
baantjescarrousel die Nederland 
domineert. Dat is het partijkartel. En het 
gevolg is een gesloten bestuurscultuur. 
Nieuwe ideeën en nieuw talent dringen 
niet door. Bestuurders worden amper 
afgerekend op resultaten. Loyaliteit gaat 
boven kwaliteit.
Forum voor Democratie stelt daarom 
een pakket aan maatregelen voor onder 
de noemer ‘kartelbestrijding’. Zo dient 
er een stop te komen op partijpolitieke 
benoemingen, willen we gekozen 
burgemeesters en de beste persoon 
voor de beste positie: talent en kunde 
moeten de leidende factoren zijn bij 
benoemingen, niet (politieke) kleur.
Het is cruciaal dat het publieke debat 
wordt opengebroken. Meer diversiteit 
aan opvattingen. Om dat te bereiken 
moet de NPO drastisch worden 
gesaneerd. We voeren volksinitiatieven 
en bindende referenda in naar Zwitsers 
model. De mogelijkheid van een referendum alleen al dwingt politici om 
bij voorbaat meer rekening te houden 
met de wensen van de bevolking. 
Bovendien biedt een referendum de 
kans om de discussie minder te laten 
gaan over personen en meer over de 
zaak.
Door de overheid gegunde (semi-)
monopolies op goededoelenloterijen 
zoals de Postcodeloterij houden de 
financiering van het kartel in stand. 
Doordat 40% van de loterijopbrengsten 
aan “goede doelen” moet worden 
besteed, vloeien jaarlijks honderden 
miljoenen naar politieke organisaties, 
zoals Vluchtelingenwerk, de Clinton 
Foundation en Urgenda. De verdeling 
van deze miljoenen wordt bepaald 
door een select clubje (oud)politici die 
tijdens of na hun politieke loopbaan 
werken voor deze loterijen of 
daaraan verbonden organisaties. Een 
machtsbasis van het partijkartel die 
eenvoudig kan worden doorbroken door 
deelnemers zelf invloed te geven op de 
besteding van de inleg. Deelnemers aan 
de postcodeloterij moeten zelf kunnen 
bepalen naar welke ‘goede doelen’ hun 
speelgelden gaan.Hoofdstuk 1: Soevereiniteit & Democratie
Referenda, directe democratie en kartelbestrijding10
Wij willen:  
• De menselijke maat als uitgangspunt van het openbaar bestuur.  
• Gezonde scepsis ten aanzien van schaalvergrotingen en fusies bij scholen, 
zorginstellingen, ziekenhuizen of politiebureaus.  
• Menselijke maat moet terug.  
• Geen gedwongen samenvoegingen van gemeenten. Alleen na referendum.  
• Lokale politiebureaus en lokale ziekenhuizen.  
• De menselijke maat behouden, ook in de stedenbouw.Decentralisatie 
en de menselijke 
maat .11
FVD Concept verkiezingsprogramma 2021-2025
Sinds de jaren tachtig is ons land in 
de ban van ‘schaalvergroting’. De 
menselijke maat, de behapbare orde 
werd opeens geframed als ‘kneuterig’. 
Kleine, intieme scholen moesten opgaan 
in onderwijsfabrieken. Zelfstandige 
zorgverleners en ziekenhuizen moeten 
uit naam van ‘efficiëntie’ fuseren tot 
zorgmolochen. Ook trok een golf van 
fusies door gemeenteland. Van een land 
met ruim 1.100 gemeenten krompen we - 
ondanks enorme bevolkingsgroei - naar 
een land met slechts 355 gemeenten. 
De managers grepen de macht. Maar 
de mensen verloren de greep op hun 
leven. Schaalvergroting leidt tot verlies 
aan identiteit. Tot vergadercultuur, bureaucratisering en enorme overhead. 
De gedachte dat schaalvergroting tot 
economisch gewin zou leiden, is een 
van de grootste bestuurlijke mythes van 
onze tijd.
Mede daarom zijn we sceptisch over 
de inmenging van landelijke politieke 
partijen in de gemeentepolitiek. 
Gemeentepolitiek moet vooral 
gemeentelijk zijn. Gemeenten krijgen 
dus meer ruimte om binnen de eigen 
verantwoordelijkheid eigen keuzes te 
maken, ook als dat leidt tot verschillen 
tussen gemeenten. Minder bestuurlijke 
regels moeten meer maatwerk mogelijk 
maken.Hoofdstuk 1: Soevereiniteit & Democratie
Decentralisatie en de menselijke maat12
Wij willen:  
• Schrappen artikel 93 en 94 van de Grondwet. Beëindigen monistisch stelsel. 
Invoering dualistisch stelsel.  
• Invoering ‘Wet op de Rechtsvinding’, waarin onder meer wordt bepaald dat 
rechters de wet moeten uitleggen naar de oorspronkelijke bedoeling van de 
wetgever.  
• Naast maximumstraffen ook minimumstraffen voor bepaalde delicten, zoals 
vuur- en steekwapenbezit. Rechters mogen afwijken van het vastgestelde 
minimum, maar moeten dat wel gemotiveerd uitleggen.  
• Aanpassen artikel 3:305a BW. Het wordt niet langer mogelijk om op grond van 
het ‘algemeen belang’ het overheidsbeleid aan te vechten.  
• Parlementaire ondervragingscommissie vergroot de grip van de democratie op 
aspirant-leden van de Hoge Raad en de afdeling bestuursrechtspraak van de 
Raad van State.Aanpak 
dikastocratie .13
FVD Concept verkiezingsprogramma 2021-2025
De afgelopen jaren is het evenwicht 
tussen democratie en rechterlijke macht 
ontspoord. De politieke beslissingen 
van rechters reiken steeds verder; en 
steeds kleiner wordt daarmee de ruimte 
van regering en parlement. Dit komt 
onder meer door de wildgroei van 
‘internationaal recht’ - een geheel aan 
‘afspraken’ en algemene wenselijkheden, 
die via de beruchte artikelen 93 en 94 
van onze Grondwet de ruimte bieden 
aan Nederlandse rechters om hun eigen 
politieke opvattingen - via ‘rechtspraak’ - 
aan de samenleving op te leggen.
Wij willen de staatsrechtelijke 
machtsbalans herstellen door de directe 
werking van ‘internationaal recht’ te 
beëindigen en de artikelen 93 en 94 
van de Grondwet te schrappen. Ook 
willen we invoering van een ‘Wet op 
de rechtsvinding’, op grond waarvan 
wetten moeten worden geïnterpreteerd conform de oorspronkelijke bedoeling 
van de wetgever. Zo wordt voorkomen 
dat rechters de wet zien als een ‘levend 
instrument’, waar zij naar verloop van 
tijd hun eigen betekenis aan kunnen 
geven.
Ook zien we een probleem met de 
selectieprocedure van onze rechters. 
Officieel worden rechters benoemd 
door de regering (uitvoerende macht), 
maar in de praktijk wordt vrijwel altijd 
de aanbeveling gevolgd vanuit de 
rechterlijke macht zelf. Hierdoor houdt 
een ideologisch bolwerk zichzelf in 
stand. Daar dient dus een correctie op 
plaats te vinden. Via een parlementaire 
ondervragingscommissie willen wij 
de grip van de politiek op benoeming 
van (hogere) rechters, zoals leden 
van de Hoge Raad of van de afdeling 
bestuursrechtspraak van de Raad van 
State, versterken.Hoofdstuk 1: Soevereiniteit & Democratie
Aanpak dikastocratie14
Wij willen:  
• Ingrijpende sanering van de budgetten van de publieke omroep.  
• Partijlidmaatschappen bestuursleden, presentatoren en netmanagers NPO 
openbaar.  
• Benoeming onafhankelijke Ombudsman, die neutraliteit van opinie- en 
debatprogramma’s waarborgt en klachten in het openbaar bespreekt en 
behandelt.  
• Onafhankelijke Raad van Toezicht voor de NPO.  
• Salarissen NPO gemaximeerd op de Balkenendenorm. Geen 
belangenverstrengeling meer tussen productiemaatschappijen en 
loondienstverband.  
• Twee publieke tv-zenders met focus op informatie, taal, cultuur, geschiedenis en 
documentaires.  
• NPO stopt ongebreidelde uitbreiding digitale platformen, die concurreren met 
de markt.Sanering NPO .15
FVD Concept verkiezingsprogramma 2021-2025
Forum voor Democratie constateert 
grote vooringenomenheid in de publieke 
media. Een stuitende eenzijdigheid 
domineert, gekoppeld aan groot gebrek 
aan oprechte nieuwsgierigheid. De 
onderwerpkeuze, gasten en voorkeuren 
van steeds dezelfde presentatoren 
zorgen voor steeds hetzelfde narratief. De NPO is verworden tot een instrument 
van het partijkartel. Grondige sanering 
van de publieke omroep is daarom 
een belangrijk onderdeel van de 
noodzakelijke kartelbestrijding.Hoofdstuk 1: Soevereiniteit & Democratie
Sanering NPO1617Immigratie & 
Identiteit .Hoofdstuk 218
Wij willen:  
• Invoering van een Wet Bescherming Nederlandse Waarden (Wet BNW) 
die bepaalt dat alle instanties (scholen, religieuze instellingen, etc.) vijf 
fundamentele waarden dienen te onderschrijven:
1. Wanneer religieuze leefregels conflicteren met de Nederlandse wet,  
  gaat de Nederlandse wet altijd voor.
2. Iedereen heeft het recht te geloven wat hij of zij wil; dus ook het recht  
  om van zijn of haar geloof af te vallen.
3. Iedereen heeft het recht godsdienstige ideeën te bekritiseren, te   
  ridiculiseren, te analyseren en in twijfel te trekken.
4. Alle mensen zijn fundamenteel gelijkwaardig, ongeacht geslacht, ras of  
  seksuele gerichtheid.
5. De partnerkeuze is vrij; uithuwelijking en kindhuwelijken zijn  
  onaanvaardbaar.  
• Bij schending van deze waarden volgt een waarschuwing en een boete; na 
een tweede waarschuwing volgt sluiting, beëindiging van de activiteiten 
en strafrechtelijke of bestuurlijke vervolging van de verantwoordelijke 
functionarissen.  
• Buitenlandse financiering van religieuze scholen en instellingen is verboden.  
• Het dragen van niqaabs, bivakmutsen en andere gezichtsbedekkende kleding in 
het openbaar, anders dan om gezondheidsredenen, wordt verboden.Wet 
Bescherming 
Nederlandse 
Waarden .19
FVD Concept verkiezingsprogramma 2021-2025
Door de komst van grote groepen 
(overwegend islamitische) immigranten 
zijn een aantal verworvenheden en 
kernwaarden van onze samenleving 
onder grote druk komen te staan. 
Het partijkartel heeft dit probleem de 
afgelopen dertig jaar genegeerd – en de 
immigratie elk jaar laten doorgaan.
Er is een nieuw startpunt nodig waarin 
we duidelijk definiëren wat we van 
mensen en (religieuze) instellingen in 
Nederland verwachten en duidelijk 
aangeven waar onze grenzen liggen. 
Voorop staat dat iedereen mag 
geloven wat men maar wil. Boeken moeten uiteraard niet worden 
verboden. Maar iedereen heeft ook 
het recht om de overtuigingen en 
godsdiensten van mensen in al hun 
aspecten te bekritiseren, te ridiculiseren 
of te bespotten. Belijders van 
godsdiensten dienen de pluriformiteit 
van de samenleving met al zijn 
levensbeschouwingen te respecteren, 
dus ook van andere godsdiensten, van 
humanisme en atheïsme, van critici, 
wetenschappers en cartoonisten. 
De vrijheid van meningsuiting dient 
te prevaleren boven de vrijheid van 
godsdienst (of het veronderstelde ‘recht’ 
om niet beledigd te worden).Hoofdstuk 2: Immigratie & Identiteit
Wet Bescherming Nederlandse Waarden20
Wij willen:  
• Immigratiebeleid naar Australisch model: zelf beslissen wie hierheen komt en 
blijft. Culturele compatibiliteit met de Nederlandse samenleving staat voorop.  
• Invoering GreenCard-systeem naar Amerikaans model voor tijdelijke 
arbeidsmigranten.  
• Asielbeleid met als uitgangspunt opvang in de regio en terugkeer naar het land 
van herkomst. De mogelijkheid om op Nederlands grondgebied asiel aan te 
vragen vervalt.  
• Een succesvolle asielaanvraag leidt niet meer (semi-)automatisch tot 
permanente verblijfsvergunning. Een permanente verblijfsvergunning leidt niet 
meer (semi-)automatisch tot aanspraak op Nederlandse nationaliteit.  
• Bevorderen van remigratie.  
• Ontmantelen asielindustrie: stop gratis rechtshulp kansloze asielprocedures en 
dwangsommen.  
• Illegaliteit wordt strafbaar. Gevolgd door actief opsporings- en uitzetbeleid.  
• Ontnemen Nederlandse paspoort aan dubbele paspoorthouders bij (ernstige) 
misdrijven.  
• Opzeggen internationale verdragen die eigen immigratie- en asielbeleid 
beperken.  
• Opzeggen Verdrag van Schengen, herinvoering grenscontroles.  
• We voeren naar Israëlisch model een ‘Recht op Terugkeer’ in. Nederlandse 
emigranten naar de Verenigde Staten, Australië, Nieuw-Zeeland enz. en hun 
nazaten komen in aanmerking voor een Nederlandse verblijfsvergunning. 
Ook Afrikaners die zich in Zuid-Afrika onveilig weten, zijn welkom om van deze 
regeling gebruik te maken.Immigratie, 
remigratie en 
asiel .21
FVD Concept verkiezingsprogramma 2021-2025
Nederland kende de afgelopen 
decennia een stelselmatig veel te hoge 
instroom van kansarme immigranten en 
asielzoekers uit niet-Westerse landen. 
Dat heeft enorme impact op onze 
samenleving. Het zet onze welvaart 
onder druk, holt onze verzorgingsstaat 
uit, leidt tot verloedering van ons 
onderwijs, tot onveiligheid op straat en 
het ondermijnt onze culturele identiteit. 
Voortzetting van dit beleid zou ertoe 
leiden dat in 2050 tot 40% procent van 
de Nederlandse bevolking allochtoon 
is. De kosten van dit beleid zijn 
astronomisch: over 1995-2019 gemiddeld 
ca. € 19 miljard per jaar. Totaal € 469 
miljard. Immigratie uit niet-westerse 
regio’s (Afrika, Midden-Oosten) kost 
Nederland gemiddeld € 400.000 tot 
€ 600.000 per immigrant. Dit is niet 
houdbaar en moet stoppen.
Wij willen als uitgangspunt van 
immigratie: de toegevoegde waarde 
voor Nederland. Naar Australisch 
model. We bepalen zelf hoeveel 
mensen we toelaten en wie dat zijn. 
Daarbij speelt culturele compatibiliteit 
met de Nederlandse samenleving een 
doorslaggevende rol. 
Waar integratie niet lukt, is remigratie 
de oplossing. De bestaande 
remigratieregeling moet worden 
uitgebreid en aantrekkelijker gemaakt. 
Het uitgangspunt van asielbeleid wordt 
opvang in de regio. De mogelijkheid 
om eerst naar Nederland te komen en 
hier vervolgens asiel aan te vragen, 
vervalt. Men kan buiten Nederland asiel aanvragen en daar een besluit 
afwachten. Statushouders die zich 
momenteel in Nederland bevinden, 
krijgen hooguit tijdelijke opvang 
gericht op terugkeer naar het land 
van herkomst. En dus geen (semi)
automatische verblijfsvergunning. 
Asielzoekers krijgen geen voorrang meer 
op sociale huurwoningen. De toegang 
tot sociale voorzieningen, zoals een 
uitkering, stopt.
De asielindustrie rondom instroom, 
opvang en verblijf van asielzoekers 
moet worden ontmanteld. 
Asieladvocaten stapelen procedures 
om verblijf te rekken, rekening houdend 
met een generaal pardon. In 2019 
keerde de IND hen € 70 miljoen aan 
dwangsommen uit. De beslistermijn 
in asielzaken moet daarom worden 
ingeperkt. Dwangsommen worden 
onmogelijk en de beroepsmogelijkheid 
wordt teruggebracht naar maximaal 
één instantie, waarbij feiten en 
omstandigheden in beroep niet 
meer gewijzigd kunnen worden. 
Gesubsidieerde asielrechtshulp moet 
stoppen.
Illegaliteit wordt strafbaar. In Nederland 
verblijven naar schatting circa 150.000 
illegalen, onder wie uitgeprocedeerde 
asielzoekers die weigeren ons land te 
verlaten. In gemeenten als Amsterdam, 
Rotterdam en Utrecht wordt illegaal 
verblijf zelfs aangemoedigd door 
middel van bed-bad-brood regelingen. 
Ook dit moet stoppen. Illegalen dienen 
te worden opgespoord, vervolgd en 
uitgezet.Hoofdstuk 2: Immigratie & Identiteit
Immigratie, remigratie en asiel22
Wij willen:  
• Volledige gelijkheid voor de wet.  
• Geen ‘quota’ of ‘positieve’ discriminatie.  
• Geen gedwongen ‘diversiteit’.  
• Misstanden bij islamitische scholen aanpakken.  
• Maximale vrijheid van onderwijs mits onderschrijving van vijf fundamentele 
waarden uit de Wet Bescherming Nederlandse Waarden.Integratie .23
FVD Concept verkiezingsprogramma 2021-2025
Wij staan voor een samenleving waarin 
mensen vrij zijn en elkaar met respect 
behandelen. Discriminatie vanuit de 
overheid richting burgers is volstrekt 
ongeoorloofd: alle staatsburgers zijn 
gelijk voor de wet en dienen in gelijke 
gevallen gelijk te worden behandeld. 
Wij zijn dus ook tegen quota en tegen 
‘proportionele vertegenwoordiging’ in 
maatschappelijke organen op grond 
van willekeurige criteria (bijvoorbeeld: 
‘vrouw’ of ‘allochtoon’). Dat ondermijnt 
de gelijkheid en is onverenigbaar met 
het beginsel van non-discriminatie.
Ook de uitvoerende en de rechterlijke 
macht dienen neutraal te zijn. De 
politie draagt het standaard uniform 
en rechters dragen hun toga; geen 
hoofddoekjes of andere ostentatieve 
symbolen. Burgemeesters zijn 
herkenbaar aan hun ambtsketen; 
niet aan een ‘button’ van betogers. 
Van ambtenaren van de burgerlijke 
stand mogen we dezelfde neutraliteit 
verwachten.
De uitwerking van het non-discriminatie 
artikel in de grondwet blijft wat ons 
betreft primair van toepassing op de relatie van de staat met haar burgers. 
We willen zo min mogelijk ingrijpen in 
de relatie tussen burgers onderling. 
Ongemengde studentenverenigingen 
moeten bijvoorbeeld kunnen blijven 
bestaan. Ook een sportschool die 
alleen voor vrouwen toegankelijk is, 
moet mogelijk zijn. We geloven niet 
in arbitraire ‘groepsidentiteiten’ of het 
‘beledigen’ van die veronderstelde 
‘collectiviteit’.
De vrijheid van onderwijs wordt geregeld 
in artikel 23 Grondwet. Dit artikel 
waarborgt een Nederlandse traditie 
van een pluriform onderwijsaanbod. 
Zo vormt het Christelijk onderwijs 
een onmisbare hoeksteen van het 
Nederlands onderwijslandschap. Er 
bestaan gegronde zorgen over de 
toenemende radicalisering binnen het 
Islamitisch onderwijs in Nederland. 
De stichting, richting en inrichting van 
deze scholen kan op gespannen voet 
staan met Nederlandse waarden en 
tradities. Het is daarom van belang dat 
deze scholen de fundamentele (Joods-
Christelijke) waarden onderschrijven 
van de ‘Wet Bescherming Nederlandse 
Waarden’.Hoofdstuk 2: Immigratie & Identiteit
Integratie24
Wij willen:  
• Net als Galileo Galilei, Darwin en Voltaire niet meegaan in het idee dat er 
’opiniedelicten’ bestaan, dingen die je niet mag zeggen of denken, vinden, 
bevragen, ontkennen, etc.  
• Geen ‘deplatforming’ of ‘cancelculture’. De overheid ziet erop toe dat “big tech”-
bedrijven die in toenemende mate bepalend zijn voor het publieke debat slechts 
uitingen weren die bij wet strafbaar zijn.  
• Keiharde aanpak van jihadistisch terrorisme dat zich richt op de vernietiging van 
de vrijheid van expressie.  
• Bevordering van tolerantie onder het motto: “Ik ben het met alles wat u zegt 
met u oneens, maar zal uw recht verdedigen te zeggen wat u wilt”.Vrijheid van 
meningsuiting .25
FVD Concept verkiezingsprogramma 2021-2025
De vrijheid van meningsuiting - de 
vrijheid van expressie - is de uitdrukking 
van een van onze belangrijkste waarden: 
de menselijke individualiteit, het recht 
om in de openbare ruimte te bestaan 
en de eigen denkbeelden, ideeën, 
fantasieën, angsten, nostalgieën, etc. te 
uiten.  Dit fundament van vrijheid staat 
in onze landen steeds meer onder druk. 
En dat heeft drie oorzaken.
De eerste is dat jihadistische terroristen 
hebben gezworen deze vrijheid te 
vernietigen. Het heeft Theo van Gogh 
in 2004 het leven gekost en Geert 
Wilders in een bewakingsregime 
gebracht. Het heeft ook geleid tot de 
moord op de cartoonisten van Charlie 
Hebdo in 2015. Tot aanslagen op talloze 
anderen in de hele wereld. En recentelijk 
tot de onthoofding van de Franse 
geschiedenisleraar Paty, omdat hij een 
spotprent van de profeet Mohammed 
toonde in de klas.De tweede oorzaak is dat mensen 
gemakkelijk kunnen worden vervolgd 
door het Openbaar Ministerie wegens 
het “aanzetten tot haat” waar het in feite 
kritiek op het regeringsbeleid betreft. 
Steeds meer kwesties dreigen in de 
taboesfeer te worden getrokken. 
En de derde oorzaak is een nieuw 
puritanisme, waarbij ‘trial by media’ 
of ‘trial by hearsay’ plaatsvindt. Deze 
ontwikkeling is ondemocratisch, onvrij 
en onbeschaafd; en zorgt er ook voor 
dat de ontwikkeling van kennis wordt 
tegengehouden. Want hoe kun je ideeën 
bestrijden en/of bediscussiëren, als je 
er geen kennis van kunt nemen? Als ze 
bij voorbaat al worden afgeserveerd? 
Als niemand meer in privésfeer om-het-
even welke gedachte kan uiten?
Forum voor Democratie staat voor een 
open samenleving waarin alles dat niet 
oproept tot geweld, gezegd, gedacht en 
bediscussieerd kan worden.Hoofdstuk 2: Immigratie & Identiteit
Vrijheid van meningsuiting26
Wij willen:  
• Dat in Nederland mensen op individuele kwaliteiten worden beoordeeld - 
niet op (veronderstelde) groepskenmerken. Dat we niemand a priori zien als 
hulpbehoevend of achtergesteld. Maar óók dat we niemand afremmen in het 
persoonlijk succes dat hij of zij zou kunnen bereiken omdat hij of zij zich reeds in 
een bevoorrechte omgeving bevindt.  
• De overheid niet zien als Grote Gelijkmaker die al-dan-niet ingebeeld 
‘slachtofferschap’ moet gaan compenseren of middels quota volledig 
evenwichtige vertegenwoordiging in alle maatschappelijke gremia moet 
afdwingen. Juist omdat we willen ‘verbinden’, zoals dat in linkse kringen wordt 
genoemd.  
• De eenheid van de Nederlandse natie behouden en de neutraliteit van de staat 
ten opzichte van al die eigenschappen die in artikel 1 van de Grondwet worden 
genoemd: ras, geslacht, geloof, seksuele geaardheid.  
• Geen multiculturele projecten, geen subsidies voor organisaties die een 
bijzondere “identiteit” vertegenwoordigen, geen verplichte diversiteitsquota en 
geen speciale LHBTI-convenanten. Wat ons betreft is iedereen gelijkwaardig en 
wordt iedereen in gelijke gevallen, gelijk behandeld.  
• Geen excuses of smartengelden van de regering voor zaken die een ver 
verleden betreffen.  
• Forum voor Democratie staat pal voor de fundamentele gelijkheid van alle 
Nederlanders. Daarom hebben we ook een voorstel voor een Wet Bescherming 
Nederlandse Waarden opgesteld.  
• Geen geld naar projecten of organisaties die Nederlandse tradities zoals 
Zwarte Piet trachten te ondermijnen. Een regering met FVD staat pal voor het 
Nederlandse erfgoed.Identiteitspolitiek .27
FVD Concept verkiezingsprogramma 2021-2025
Over de hele linie zien we het oprukken: 
identiteitspolitiek. Het idee, dat de 
politiek specifieke groepen mensen 
moet gaan voortrekken (en daarmee 
anderen - onvermijdelijk - moet 
benadelen) omdat die groepen een 
bepaalde etnische of seksuele ‘identiteit’ 
zouden bezitten. Een identiteit die 
‘slachtofferschap’ met zich meebrengt. 
Achterstand. Een buitengewone 
aanspraak op leed.
FVD ziet hierin een grote bedreiging 
voor onze vrije, open, pluriforme 
samenleving. Ja, zelfs een bedreiging 
voor de emancipatie - of dat nu gaat 
om groepen immigranten, om bepaalde 
religies of etniciteiten waarover geen 
grappen zouden mogen worden 
gemaakt; om vrouwen, om jongeren en 
ouderen, om lesbiennes of homo’s, etc.
Want je reduceert mensen niet alleen tot 
slachtoffer, maar ook tot representant van hun veronderstelde ‘groep’. In 
de plaats van datgene wat we met 
elkaar gemeen hebben - namelijk het 
Nederlanderschap en de gedeelde 
waarden die daaruit voortvloeien - komt 
datgene waarin we onherroepelijk van 
elkaar verschillen. En waarin, erger 
nog, de ene groep verantwoordelijk 
zou zijn voor de veronderstelde (en al 
dan niet in een ver verleden gelegen) 
“onderdrukking” van de andere 
groep. Allemaal heel ongezellig en 
onverkwikkelijk.
Wij zetten dus in op de gedeelde 
nationaliteit, het Nederlanderschap. 
Dit staat in principe open voor 
iedereen, maar dit vereist wel 
verantwoordelijkheid en inspanning. 
Tolerantie en democratische inborst. Die 
waarden moeten veiliggesteld worden.Hoofdstuk 2: Immigratie & Identiteit
Identiteitspolitiek28
Wij willen:  
• Salarisverhoging politieagenten op straat. Uitbreiden wijkagenten. Heropening 
politiebureaus.  
• Meer capaciteit en bevoegdheden voor de aanpak van georganiseerde (zware) 
criminaliteit.  
• Minder taakstraffen, meer gevangenisstraffen.  
• Opportuniteitsbeginsel vervangen door legaliteitsbeginsel.  
• Zwaardere straffen voor gewelds- en zedendelicten en recidivisten eerder 
vastzetten.  
• Strenger straffen misdragingen in gevangenissen, strafbaar stellen 
ontsnappingspogingen.  
• Cumulatieve straffen. Minimumstraffen voor bepaalde geweldsdelicten. Drie 
ernstige misdrijven: levenslange gevangenisstraf.  
• Veroordeling voor een ernstig misdrijf en een dubbel paspoort? Denaturalisatie 
en uitzetting. Asielzoekers en statushouders die een ernstig misdrijf plegen 
worden direct vast- en uitgezet.  
• Illegaliteit wordt strafbaar. Gevolgd door actief opsporings- en uitzetbeleid.  
• Herinvoeren grenscontroles: grensoverschrijdende criminaliteit en terrorisme 
effectief aanpakken.  
• Modernisering drugsbeleid: softdrugs geleidelijk legaliseren, meer aandacht 
voor verslavingsbehandeling, overlast veel harder aanpakken.Veiligheid .29
FVD Concept verkiezingsprogramma 2021-2025
De afgelopen decennia zijn we een 
ruwe en harde samenleving geworden. 
Het percentage opgeloste misdrijven is 
schrikbarend laag - ook in vergelijking 
met ons omringende landen. De 
aangiftebereidheid is in tien jaar gekelderd. 
Het vertrouwen in de rechtsstaat staat 
onder druk. Het gevoel van onveiligheid 
neemt toe. Deze trends moeten worden 
gekeerd. 
Net als in Duitsland moet de politie alle 
misdrijven in beginsel in behandeling 
nemen. Het OM moet vervolgen, 
tenzij er goede reden is om dat niét 
te doen. De Duitse politie behaalt een 
opsporingspercentage van 50%. In 
Nederland is dat slechts ca. 20%. Daarnaast 
moet veel meer steun gegeven worden aan 
de politiemensen op straat. Politiebureaus 
moeten enerzijds terug in de woonwijken 
en plattelandsgebieden waar ze zijn 
wegbezuinigd, met meer wijkagenten. 
Anderzijds willen we meer capaciteit 
en bevoegdheden voor de aanpak van 
de georganiseerde criminaliteit. Meer 
recherche én meer blauw op straat. De 
politie moet met gezag kunnen optreden 
en weer met ‘u’ worden aangesproken. We 
willen goede samenwerking tussen politie 
en gemeentelijke handhavers (BOA’s), met 
effectieve informatie-uitwisseling, oog voor 
professionalisering en ruimte voor goede 
opleidingen.
Zware misdrijven willen we zwaarder 
bestraffen. Bij veroordeling voor een 
delict wordt ieder slachtoffer maar ook 
ieder eerder delict proportioneel en 
cumulatief meegewogen. Recidivisten eerder en langer in de cel. Zeer actieve 
veelplegers komen nu pas in een ISD-
traject (Instelling Stelselmatige Daders) 
na tien misdrijven in de afgelopen vijf jaar. 
Dat moet worden teruggebracht naar drie. 
We willen minimumstraffen voor bepaalde 
geweldsdelicten, waarvan de rechter slechts 
goed gemotiveerd mag afwijken.
In gevangenissen moet worden 
gehandhaafd op wangedrag. Misdragingen 
moeten leiden tot verlenging van de 
detentieperiode. Ontsnappingspogingen 
worden strafbaar. Wij willen (flexibel) 
cameratoezicht uitbreiden om criminaliteit 
en overlast te bestrijden. En aanpak van 
jeugdbendes door vroegtijdige signalering, 
gedragsgerichte aanpak en beter toezicht 
op - en aanpak van - jeugdige criminelen en 
recidivisten.
FVD is voor modernisering van het 
drugsbeleid. Het huidige beleid is mislukt: 
het kost de politie ontzettend veel tijd 
en geld, maar is volledig ineffectief. 
Het staat een effectieve aanpak van 
gezondheidsproblematiek, criminaliteit en 
overlast in de weg. Op dit moment is de 
aanvoer van softdrugs verboden, maar de 
verkoop legaal. Deze schizofrene situatie 
werkt de georganiseerde misdaad in de 
hand en belemmert effectieve controle 
op de kwaliteit van cannabis. FVD wil het 
drugsbeleid moderniseren door softdrugs 
geleidelijk te legaliseren en door meer 
aandacht aan preventie en de behandeling 
van drugsverslaving te besteden. Misbruik 
en verstoring van de openbare orde door 
gebruikers moet zwaarder worden bestraft.Hoofdstuk 2: Immigratie & Identiteit
Veiligheid3031EU, Defensie, 
Buitenlandse Zaken .Hoofdstuk 332
Wij willen:  
• Nederland uit de euro. We voeren weer een eigen munt in en treden uit de 
schuldenunie.  
• Eisen dat lidmaatschap van de Unie ook mogelijk blijft zonder deelname aan 
de euro, zodat landen als Polen en Slovenië niet gedwongen worden om de 
dramatische munt in te voeren.  
• Zolang Nederland nog in de euro zit: nooit akkoord gaan met (nog meer) 
welvaartsoverdracht. De euro .33
FVD Concept verkiezingsprogramma 2021-2025
Eén munt, maar verschillende 
economieën, landen en culturen? Dat 
werkt niet. Om regeringen en banken 
in Zuid-Europa overeind te houden, 
drukt de Europese Centrale Bank vele 
miljarden bij. Als neveneffect verdampen 
de Nederlandse pensioenen. In de zomer 
van 2020 ging premier Rutte daar 
bovenop nog akkoord met honderden 
miljarden aan nieuwe steunpakketten voor Zuid-Europa. En dat zal alleen 
maar toenemen. Dit moet stoppen: de 
euro is niet houdbaar. Liever ten halve 
gekeerd dan ten hele gedwaald.
Als tussenfase richting de 
onvermijdelijke NEXIT kan Nederland 
eisen dat lidmaatschap van de EU ook 
mogelijk wordt zónder deel te blijven 
nemen aan de euro. De euro wordt 
zodoende een optie, geen verplichting.Hoofdstuk 3: EU, Defensie, Buitenlandse Zaken
De euro34
Wij willen:  
• Intelligente uittreding uit EU (NEXIT), na een bindend referendum.  
• Opzeggen Schengenverdrag.  
• Vrijhandel zonder politieke superstructuur, zoals de EVA (EFTA).  
• Per direct stoppen met de uitbreiding van de EU.  
• De EU mag nooit de macht krijgen om zelf belasting te heffen.  
• Actief gebruik vetorecht bij iedere stap richting Federale Staat van Europa.Intelligente 
uittreding uit 
de EU .35
FVD Concept verkiezingsprogramma 2021-2025
Nederland is een handelsland en we 
verdienen veel geld over de grens. 
Maar we willen zelf beslissen over onze 
budgetten, wetten en regels. Wij willen 
controle over onze grenzen. Geen 
ongecontroleerde immigratie en snelle 
en effectieve grenscontroles.
Dit alles is onverenigbaar met de 
EU. De EU is geen vrijhandelszone 
maar een douane-unie. Dat betekent 
dat de EU het recht heeft zich met 
alle producten te bemoeien die zich 
op het Nederlands grondgebied 
bevinden. Met alle productiemethoden, 
arbeidsomstandigheden, 
belastingstelsels, onderwijsregels, 
aanbestedingen, overheidssteun, 
enzovoorts. Die regeldruk verstikt 
ons MKB en onze agrarische sector. 
De pulsvissers, de boeren en de 
maakindustrie worden uit de markt 
gedrukt terwijl grote landen, zoals 
Frankrijk, in Brussel regels kunnen 
maken die vooral goed uitpakken voor 
henzelf.
Ook is het ‘vrij verkeer van personen’ 
(lees: open grenzen) een onlosmakelijk 
onderdeel van die interne markt. De 
gevolgen zijn bekend: jaar in, jaar 
uit meer immigranten die via de 
smokkelroutes vanuit Noord-Afrika de 
Middellandse Zee oversteken en dan 
vanuit Italië doorreizen naar Nederland. 
Door het Schengenverdrag en het 
vestigingsrecht kan Nederland daar, zodra deze inreizigers een paspoort 
hebben, niets meer tegen doen. Dat 
moet stoppen.  
Bovendien is Nederland al decennialang 
een van de grootste nettobetalers. 
Steeds meer Nederlands belastinggeld 
vloeit naar armere EU-landen. Het 
is niet onze taak om armere landen 
te subsidiëren. Maar nu wordt ons 
belastinggeld in andere EU-landen 
soms zelfs als subsidie gebruikt om op 
oneerlijke wijze Nederlandse bedrijven te 
beconcurreren.  
De EU verwordt tot een transferunie, 
waarin Nederland steeds meer 
soevereiniteit en steeds meer welvaart 
verliest.
Wij bepleiten daarom een ander 
samenwerkingsmodel, waarin 
soevereine natiestaten handeldrijven en 
overleggen, markttoegang faciliteren en 
respectvol met elkaar omgaan - zonder 
centralistische bureaucratie in Brussel. 
Dat wil dus zeggen: meer bilaterale en 
multilaterale handelsverdragen, zonder 
tussenkomst van Brussel. Nederland kan 
het best floreren als soevereine staat; 
niet als provincie van een Europese 
superstaat waarin onze welvaart steeds 
verder wordt afgetapt, onze democratie 
wordt gekortwiekt en onze grenzen 
ongelimiteerd blijven openstaan. 
Daarom willen wij toetreden tot de 
Europese Vrijhandelsassociatie, die we 
graag helpen uitbouwen.Hoofdstuk 3: EU, Defensie, Buitenlandse Zaken
Intelligente uittreding uit de EU36
Wij willen:  
• Geen ‘Green Deal’.  
• Geen coronafondsen.  
• Geen federale unie.  
• Geen Europees leger.  
• Zolang Nederland nog in de EU zit, maximaal tegenkracht creëren. Green Deal en 
Coronafondsen .37
FVD Concept verkiezingsprogramma 2021-2025
Als eurocommissaris presenteerde 
Frans Timmermans een ‘Green Deal’. 
De kosten zijn 11.500 miljard euro in 
20 jaar en volgens het ontwerp van 
deze EU-Klimaatwet wil de Commissie 
vanaf 2023 klimaatbeleid in de hele EU 
afdwingen met volmachten (“special 
powers”). De “Green Deal” is dus een 
verkapte machtsgreep die met enorme 
subsidiestromen uitmondt in een 
“groene” planeconomie.
COVID-19 werd aangegrepen om 
het falen van de monetaire unie te 
verhullen door een transferunie; met 
een transferstroom van Noord naar 
Zuid. Het “Herstelfonds” herverdeelt 
750 miljard euro, onder andere met 
gemeenschappelijke schulden en nieuwe 
Europese belastingen. Dat maakt 
Nederland tot pinautomaat.
De trend is duidelijk: na Brexit willen 
Frankrijk en Duitsland in sneltreinvaart 
naar een federale unie; de EU voorzien 
van de benodigde attributen van een 
staat.  Met dat doel organiseert de EU 
een “Conferentie over de Toekomst van 
Europa”. De grote meerderheid van het 
Europees Parlement steunt een ‘federale EU’ of, zoals de liberale voorman Guy 
Verhofstadt het stelt: een ‘Europees Rijk’. 
Zo wil de EU uitgroeien tot een EU-
staat met Europese soevereiniteit, ten 
koste van de nationale staten. Dat doet 
zij door geld en bevoegdheden naar 
zich toe te trekken. De EU definieert 
zich, in de woorden van het Europees 
Hof van Justitie, als een “nieuwe 
rechtsorde met eigen instellingen, ten 
gunste waarvan de lidstaten van de 
Unie hun soevereine rechten hebben 
beperkt”. Voorts: “Het Unierecht heeft 
voorrang boven het recht van de 
lidstaten en dat van de onderdanen 
van die lidstaten door bepalingen 
met rechtstreekse werking”. Door het 
“Unierecht” te vergroten, verbreedt de 
EU “Europese soevereiniteit” en krijgt 
zo de kenmerken van een eigen Staat. 
“Europees centralisme” is dus een doel 
op zichzelf om de vorming van de EU-
staat te voeden. Machtscentralisatie is 
de methode.
Zolang Nederland nog EU-lid is, zal FVD 
zich richten op de maximale behartiging 
van het Nederlands belang.Hoofdstuk 3: EU, Defensie, Buitenlandse Zaken
Green Deal en Coronafondsen38
Wij willen:  
• In ons buitenlandbeleid staat het Nederlands belang altijd voorop.  
• Nauwe samenwerking met de ons omringende (deel)staten.  
• Extra aandacht voor, en goed contact met (afstammelingen van) geëmigreerde 
Nederlanders in Canada, de Verenigde Staten, Zuid-Afrika, Australië en Nieuw-
Zeeland.  
 
• Ruime asielmogelijkheden voor Afrikaner boeren. In de Nederlandse 
betrekkingen met Zuid-Afrika worden de rechten en de veiligheid van Afrikaners 
topprioriteit.  
• Normaliseren van de verhoudingen met Rusland.  
• Steun voor de positie van de Christenen in het Midden-Oosten.  
• Steun voor Israël, de enige democratie in het Midden-Oosten. Verhuizing van de 
Nederlandse ambassade naar Jeruzalem.Buitenlandse 
Zaken .39
FVD Concept verkiezingsprogramma 2021-2025
In de buitenlandse politiek bestaan geen 
vrienden of vijanden. Slechts belangen 
die nu eens tegengesteld, dan weer 
overlappend kunnen zijn. Dit vraagt 
om beleid waarin soevereiniteit en 
Nederlands belang voorop staan.
Van de bijna 200 landen op de wereld 
kwalificeert de Economist Intelligence 
Unit (2019) er slechts 22 als “full 
democracy”. Dat mogen we nooit 
vergeten als we gezag toedichten 
aan internationale organisaties of 
‘internationaal recht’. In dat licht past 
het om de geopolitieke verhoudingen 
zoals die ons zijn overgeleverd kritisch 
te blijven bezien. Een grote strategische 
uitdaging is bijvoorbeeld het intomen 
van China. De handelsrelatie met China 
is asymmetrisch; de kans op spionage 
van gevoelige data groot. We zien 
eveneens grote problemen met het 
Turkije van Erdogan.
De politiek van regime change in het 
Midden-Oosten heeft funest uitgepakt. 
Mede met behulp van westerse 
landen is de situatie voor de lokale 
bevolking dikwijls verergerd. Maar ook 
Europa kreeg te maken met de bittere 
consequenties van de instabiele situatie 
aldaar, zoals een enorme toestroom 
van asielzoekers en een verhoogde 
terreurdreiging.  Wij willen ons buiten onze landsgrens 
terughoudend opstellen. We heffen de 
wijsvinger niet. We steunen de enige 
democratie in het Midden-Oosten, 
Israël. En we willen dat het ministerie 
van Buitenlandse Zaken stopt met het 
subsidiëren van NGO’s die actie voeren 
tegen de Staat der Nederlanden of die 
anderszins in binnenland of buitenland 
(links-)activistisch opereren.
Nederland stopt dan ook met het 
najagen van “progressieve” doelen 
in Midden- en Oost-Europa. Deze 
initiatieven druisen vaak volledig in 
tegen de wens van de meerderheid van 
de lokale bevolking en ondermijnen 
niet zelden het werk van regeringen 
die democratisch zijn gekozen. Goede 
samenwerking tussen de onafhankelijke 
natiestaten van Europa vereist respect 
voor de verschillen die er tussen 
onze landen bestaan. Die verschillen 
mogen blijven bestaan. En wij willen 
culturele diplomatie naar Frans model: 
vertaalde Nederlandse literatuur als 
relatiegeschenken op ambassades, 
documentaires over onze geschiedenis 
internationaal ondertitelen en online 
zetten.Hoofdstuk 3: EU, Defensie, Buitenlandse Zaken
Buitenlandse Zaken40
Wij willen:  
• De historische relatie met onze overzeese gebiedsdelen handhaven en 
versterken.  
• Geen tolerantie voor corruptie, zelfverrijking en machtsmisbruik op de Antillen.  
• Vrije vestiging van Nederlandse bedrijven en burgers op de Caribische eilanden 
en in Suriname.  
• Een hubfunctie (springplank) vormen tussen Nederland, Suriname en de 
Caribische eilanden met Zuid- en Midden-Amerika. Met stabiele en efficiënte 
luchtverbindingen.Caraïbische 
eilanden en 
Suriname .41
FVD Concept verkiezingsprogramma 2021-2025
Het Koninkrijk der Nederlanden omvat 
niet alleen ons eigen land, maar ook zes 
eilanden in het Caribisch gebied. Aruba, 
Curaçao en Sint-Maarten zijn autonome 
landen. Bonaire, Saba en Sint-Eustatius 
zijn bijzondere Nederlandse gemeenten. 
Daarnaast hebben we een bijzondere, 
historische verhouding met Suriname. 
Forum voor Democratie is trots 
op onze geschiedenis en wil de 
historische banden met onze 
overzeese gebiedsdelen behouden. 
In Suriname willen we de recente 
politieke omwenteling in het bijzonder ondersteunen. We zien mogelijkheden 
voor Nederlandse bedrijven om daar 
te investeren. En de economische 
mogelijkheden zijn nog veel breder: onze 
aanwezigheid in het Caraïbisch gebied 
toegang tot de enorme markten in Zuid-
Amerika voor Nederland ontsluiten. 
De Antillen zouden het ‘Florida van 
Nederland’ kunnen worden. 
In die relatie is wat ons betreft geen 
enkele tolerantie voor corruptie, 
zelfverrijking en machtsmisbruik op de 
Antillen. We verwachten concrete actie 
hiertegen van het lokaal bestuur.Hoofdstuk 3: EU, Defensie, Buitenlandse Zaken
Caraïbische eilanden en Suriname42
Wij willen:  
• Defensiebudget ophogen naar 2% van het BBP.  
• Passende arbeidsvoorwaarden voor militairen, waaronder het dichten van het 
AOW-gat.  
• Speciale garantieregeling vanuit het Ministerie van Defensie om 
behalve basissalaris ook variabele toeslagen als basis te hanteren voor 
hypotheekfinanciering voor militairen, waardoor de leencapaciteit sterk wordt 
vergroot.  
• Respect en waardering voor onze veteranen; meer aandacht voor PTSS en 
andere aandoeningen ten gevolge van buitenlandse missies.  
• Gegarandeerde inzetbaarheid van goed materieel voor oefeningen.  
• Uitbreiding Koninklijke Marechaussee om de grenzen beter te bewaken.  
• Uitbreiding Nationale Reserve.  
• Nederlandse defensie-industrie meer betrekken bij aanschaf, onderhoud en 
ontwikkeling van materieel.  
• Nooit toestaan dat de inzet van onze militairen door de EU wordt bepaald.Defensie .43
FVD Concept verkiezingsprogramma 2021-2025
Decennialange bezuinigingen hebben 
onze krijgsmacht uitgehold. We kunnen 
onze nationale vitale infrastructuur niet 
langer goed verdedigen; we kunnen 
onze landsgrenzen niet beschermen; 
we kunnen de veiligheid op ons 
grondgebied steeds minder garanderen. 
Laat staan dat we onze internationale 
belangen nog kunnen behartigen. 
Daarom willen wij investeren in onze 
veiligheid door het defensiebudget 
op te hogen naar minimaal 2% van 
het BBP. Arbeidsvoorwaarden en 
budgetten voor materieel, oefeningen 
en voorraden moeten worden verbeterd. 
Door een koppeling met de eigen 
defensie-industrie kan een deel van 
het geld dat we in defensie investeren 
via innovatieve startups terugvloeien in 
de Nederlandse economie en schatkist 
(zoals bijvoorbeeld ook Israël dat doet). 
Hierdoor kunnen we ontwikkelingen op informatiegestuurd optreden en vlakken 
als Space en Cyber beter bijhouden.
De opkomstplicht blijft afgeschaft; om 
de krijgsmacht op te kunnen schalen 
willen we een grotere en breder 
inzetbare reservecomponent oprichten. 
Op die manier kan Nederland beter 
reageren op bedreigingen van de 
nationale veiligheid en onze belangen. 
De Nationale Reserve wordt daarom 
fors uitgebreid.
Het inzetten van ons leger doen wij 
alleen vanuit het Nederlands belang. 
Nederland houdt dan ook altijd 
volledige zeggenschap over de eigen 
inzet. Met de vorming van een EU-leger 
zullen wij nooit instemmen. Het NAVO-
lidmaatschap van Turkije moet worden 
beëindigd.Hoofdstuk 3: EU, Defensie, Buitenlandse Zaken
Defensie44
Wij willen:  
• Het Nederlands belang voorop: ‘trade, not aid’.  
• Referenda over multilaterale handelsverdragen.  
• Stoppen met ontwikkelingshulp en alleen (eventueel) noodhulp verlenen aan 
getroffen regio’s.  
• Geen militaire missies die eigenlijk verkapte ontwikkelingshulp zijn.  
• Stoppen met subsidies aan non-gouvernementele 
ontwikkelingshulporganisaties.  
• Stoppen met subsidies aan activistische clubs die het regeringsbeleid 
ondermijnen.Buitenlandse handel 
en ontwikkelings-
samenwerking .45
FVD Concept verkiezingsprogramma 2021-2025
We zijn voorstander van internationale 
handel. Van oudsher is Nederland een 
handelsnatie en het liefst drijven wij 
handel op een wijze die voor ons zo 
goedkoop en gemakkelijk mogelijk is. 
FVD is echter tegen de multilaterale 
handelsverdragen die worden 
uitonderhandeld door de Europese 
Unie, zoals TTIP (Verenigde Staten), 
CETA (Canada) en MERCOSUR (Zuid-
Amerika). Doordat de EU namens 27 
verschillende landen handelsverdragen 
moet onderhandelen, is de uitkomst voor 
geen van de 27 landen optimaal. Waar 
grotere landen als Duitsland en Frankrijk 
effectiever voor hun belangen opkomen, 
raken de Nederlandse handelsbelangen 
ondergesneeuwd.
In de relaties met ontwikkelingslanden 
heeft Nederland de afgelopen decennia 
foute keuzes gemaakt. Het staat 
iedere Nederlander die begaan is met 
het lot van mensen in andere landen 
natuurlijk vrij om geld over te maken naar bepaalde organisaties of om daar 
zelf heen te gaan en aldaar te helpen 
met het verbeteren van bepaalde 
omstandigheden. Dat is echter geen 
taak voor de regering. De Nederlandse 
regering heeft het eigen land tot 
beleidsterrein. De plannen voor de 
uitgaven van ontwikkelingshulp staan 
bovendien al voor de komende tien 
jaar vast. Dat moet per direct zero-
base worden, zodat er flexibel en alleen 
wanneer écht nodig hulp geboden kan 
worden. 
Daarom zijn wij ertegen dat 
Nederland 0,7% van het BNP aan 
ontwikkelingssamenwerking wil 
besteden - ook al verklaarde de 
Verenigde Naties dit onlangs tot norm. 
Wij begrijpen dat de meeste lidstaten 
van de Verenigde Naties graag zien dat 
rijkere landen hen betalen – zo gaat het 
in de Europese Unie ook – maar wij zien 
geen enkele reden voor deze heffing.Hoofdstuk 3: EU, Defensie, Buitenlandse Zaken
Buitenlandse handel en ontwikkelingssamenwerking4647Economie en Sociale 
Zaken .Hoofdstuk 448
Wij willen:  
• Lagere belastingen door de overheid te verkleinen en de overheidsuitgaven te 
verlagen.  
• Grondige vereenvoudiging belastingen-, toeslagen- en premiestelsel.  
• Energiebelastingen sterk verlagen; ODE wordt afgeschaft.  
• Rechtvaardiger belastingstelsel: (meer) werken moet altijd lonen.  
• Minder bureaucratie: voor iedere nieuwe wet of regel, minstens vijf anderen 
afschaffen.  
• Hogere belastingvrije voet van € 20.000, in combinatie met lage vlaktaks.  
 
• Beschermen van nationale bedrijven in vitale sectoren zoals luchtvaart, water 
en energie.  
• De BTW verlagen van 21% naar 19% en van 9% naar 6%.  
• Erf- en schenkbelasting afschaffen.  
• Stoppen buitensporige vermogensrendementsheffing voor spaarders.  
• Teruggeven Kwartje van Kok.  
• Box 3 heffing op basis van het werkelijk rendement.  
• Stoppen subsidie op elektrische auto’s.Economie en 
belastingen .49
FVD Concept verkiezingsprogramma 2021-2025
We geloven in een dynamische 
samenleving, vol kansen, innovatie en 
(dus ook) welvaart. Daarom kiezen wij 
voor ruimte voor ondernemerschap en 
zelfontplooiing, voor lage belastingen, 
voor het belonen van succes en kwaliteit. 
Wij kiezen ervoor om mensen de vrijheid 
te geven hun leven in te richten zoals zij 
dat willen.
Dus we streven naar een kleine 
overheid met zo laag mogelijke 
overheidsuitgaven. Op dit moment is 
het tegenovergestelde het geval: de 
overheid is de grootste werkgever van 
Nederland. Er is een overschot aan 
regels, klagers, procesbegeleiders, 
compliance officers en risicomanagers. 
We zien een tweedeling ontstaan tussen 
mensen met een ‘vaste’ (overheids)baan 
en mensen die maar moeten zien hoe ze 
iedere maand een inkomen hebben.
Ons belastingsysteem is nodeloos 
ingewikkeld. De belastingdienst 
pompt jaarlijks honderden miljarden 
rond aan belastingen, heffingen, 
aftrekposten en toeslagen. Dat leidt tot uitvoeringsproblemen en kost veel 
energie en geld. Dat moet radicaal 
vereenvoudigd - en verlaagd - worden.
We willen een hogere belastingvrije 
voet van uiteindelijk € 20.000. Dit heeft 
onmiddellijk positief effect op het 
besteedbaar inkomen en is gunstig voor 
mensen met lage inkomens en voor 
AOW’ers. Een hoge belastingvrije voet is 
een stimulans om te gaan werken vanuit 
een uitkeringssituatie en kost werkgevers 
geen extra geld. Naast de belastingvrije 
voet willen we een vlaktaks met één of 
maximaal twee generieke en zo laag 
mogelijke belastingtarieven. Lagere 
belastingen zijn alleen mogelijk door de 
alsmaar stijgende overheidsuitgaven 
te verlagen. Door te stoppen met 
peperduur klimaatbeleid, de massale 
immigratie van kansarmen en te snijden 
in overheidssubsidies, komen vele 
miljarden vrij.
De erf- en schenkbelasting vinden we 
onrechtvaardig. We willen de erf- en 
schenkbelasting daarom afschaffen.Hoofdstuk 4: Economie en Sociale Zaken
Economie en belastingen50
Wij willen:  
• Versoepelen ontslagrecht MKB, zodat ondernemers weer meer mensen 
aannemen.  
• Vereenvoudigen en versimpelen van de reïntegratieverplichting voor 
werkgevers.  
• Doorbetalingsverplichting bij ziekte van werknemers verkorten van twee naar 
één jaar.  
• Minder bureaucratie MKB: voor iedere nieuwe wet of regel, minstens vijf anderen 
afschaffen.  
• Afschaffen verplichte bijdragen aan Buma Stemra, Reprorecht en jaarlijkse KvK-
registratie, deze zijn door technologische ontwikkelingen achterhaald.  
• Gelijk speelveld creëren, optreden tegen oneerlijke concurrentie vanuit het 
buitenland.  
• Staatssecretaris voor het MKB die werkt aan minder regeldruk, oplossingen en 
verbeteringen.  
• Goede bedrijfsopvolgingsfaciliteiten voor familiebedrijven.  
• Afschaffen van de recentelijk ingevoerde DGA-taks.  
• Invoering van een coronacompensatieregeling voor ernstig gedupeerde MKB-
bedrijven.  
• Verhoging limiet MKB-borgstellingskrediet van € 250.000.MKB .51
FVD Concept verkiezingsprogramma 2021-2025
Gevestigde partijen luisteren te veel naar 
de multinationals en de grote lobby’s 
– niet naar de MKB-ers en ZZP’ers. Het 
MKB wordt onevenredig zwaar getroffen 
door regulering. Terwijl deze sector het 
hart vormt van onze economie: het 
MKB zorgt voor innovatie en creëert 
70% van de werkgelegenheid. Dikwijls 
gaat het hierbij om familiebedrijven. 
Fiscale maatregelen zijn daarom 
geboden om hun stabiliteit te verzekeren 
- zoals het afschaffen van de erf- en 
schenkbelastingen en het handhaven 
van de bedrijfsopvolgingsregeling 
(BOR).
Ook pakt te starre ontslagbescherming 
ongunstig uit voor het MKB. MKB- 
ondernemingen beschikken dikwijls niet 
over een HR-afdeling. Om een gelijk 
speelveld te creëren met multinationals 
is het van belang dat de overheid 
MKB-bedrijven niet overlaadt met 
regels en administratieve lasten. 
Ook zijn strengere douanecontroles 
nodig op producten die niet aan 
onze standaarden voldoen en uit 
lagelonenlanden komen waarmee 
Nederlandse bedrijven onmogelijk kunnen concurreren. Globalistische 
giganten als Amazon mogen 
Nederlandse MKB-bedrijven niet 
wegconcurreren. Het is in het Nederlands 
belang dat deze internetbedrijven een 
eerlijker belastingtarief betalen.
 
We willen dat het MKB weer mensen 
durft aan te nemen. Regels omtrent 
ziekte en ontslag moeten daarom 
worden versoepeld. Natuurlijk moeten 
mensen die toch ontslagen worden een 
fatsoenlijke uitkering krijgen en snel 
weer elders aan de slag kunnen. Dat 
lukt echter alleen als andere bedrijven 
óók mensen durven aan te nemen. 
Hoe paradoxaal het ook klinkt: een 
soepeler ontslagrecht voor het MKB 
is de meest effectieve oplossing om 
de werkloosheid snel terug te dringen. 
Denemarken geeft wat ons betreft 
het goede voorbeeld. Het resultaat is 
een grote arbeidsmobiliteit en hoge 
werkgelegenheid. Juist voor de toekomst 
van het midden- en kleinbedrijf is ook 
van groot belang aandacht te blijven 
geven aan het vakonderwijs en het MBO 
(zie paragraaf onderwijs).Hoofdstuk 4: Economie en Sociale Zaken
MKB52
Wij willen:  
• Onmiddellijke afschaffing van de wet DBA en een terugkeer naar een 
overzichtelijke en effectieve regeling vergelijkbaar met de VAR.  
• Behouden heffingskorting voor ZZP’ers  
• Vereenvoudigen fiscale regelgeving ZZP’ers door een hogere belastingvrije voet.  
• ZZP’ers niet dwingen om aan verplichte (pensioen)verzekeringen deel te nemen.  
• Optreden tegen goedkope arbeid uit het buitenland (social dumping).ZZP .53
FVD Concept verkiezingsprogramma 2021-2025
Nederland telt ruim 1 miljoen ZZP-
ers. Deze groep is essentieel voor 
onze economie en samenleving. Maar 
het werken wordt hen niet makkelijk 
gemaakt. De Wet DBA heeft ervoor 
gezorgd dat veel ZZP’ers zonder 
werk zitten. De dreiging van boetes 
en naheffingen heeft opdrachtgevers 
massaal afgeschrikt om met ZZP’ers in 
zee te gaan.
FVD is voor flexibilisering van de 
arbeidsmarkt. De wetgeving moet 
zodanig worden aangepast dat ZZP’ers 
met vertrouwen kunnen doen waar ze 
goed in zijn. Forum voor Democratie 
wil de belastingvrije voet fors verhogen 
zodat veel ZZP’ers meteen ook met 
minder administratieve rompslomp geconfronteerd worden. Zelfstandigen 
moeten ook niet worden gedwongen om 
aan verplichte (pensioen)verzekeringen 
deel te nemen. Keuzevrijheid staat 
centraal.
Tot slot willen we harder optreden 
tegen oneerlijke concurrentie op de 
arbeidsmarkt. Door het vrij verkeer en 
de open grenzen binnen de EU is er 
sprake van “social dumping”. Goedkope 
arbeid die door mensen uit met name 
Oost-Europa in Nederland wordt 
uitgevoerd. Een voorbeeld is de bouw 
en de transportsector. Al het werk in 
Nederland moet worden uitgevoerd 
onder dezelfde voorwaarden en 
dezelfde condities; en onder hetzelfde 
belastingregime.Hoofdstuk 4: Economie en Sociale Zaken
ZZP54
Wij willen:  
• Aanleg A8-A9 versnellen, de N35 een volwaardige A35 maken, 
Westerscheldetunnel tolvrij.  
• Maximumsnelheid terug naar 130 km/h en waar verantwoord hoger, naar Duits 
model.  
• Snelheidsboetes en -controles gericht op veiligheid, niet om de staatskas te 
spekken.  
 
• Nieuwe luchthaven in de Noordzee aanleggen, geen belastingen op vliegreizen.  
• Subsidie voor innovatie, zoals hyperloops.  
• Goede verbindingen met buitenland via hogesnelheidstreinen.  
• Supersnel glasvezelinternet door het gehele land.  
• Accijns en wegenbelasting omlaag: teruggeven kwartje van Kok. Nederland niet 
langer duurste autoland van Europa.  
• Stoppen subsidie op elektrische auto’s.  
• Aanpak onderbetaalde buitenlandse chauffeurs, schijnconstructies, illegale 
uitzendbureaus.  
• Handhaven op rij- en rusttijden en cabotageritten. Overlast langs de weg actief 
bestrijden.  
• Handhaven op chauffeursopleidingen, bijscholingen en minimale talenkennis. Infrastructuur, 
verkeer en 
transport .55
FVD Concept verkiezingsprogramma 2021-2025
Dat we ons zo vrij en ver kunnen 
bewegen behoort tot de mooiste 
aspecten van de moderne tijd. Nog nooit 
in de geschiedenis kon de mens zich 
zo vrij bewegen als nu: we kunnen de 
hele wereld zien. Daarom zijn wij vóór 
mobiliteit. We willen het vliegverkeer 
faciliteren en automobilisten niet 
dwarszitten. We willen onderzoek naar 
nieuwe vormen van transport, zoals 
hyperloops, hogesnelheidstreinen 
en innovatieve vliegtechnieken. 
Maximumsnelheid naar Duits model en 
trajectcontroles afschaffen.
We verkorten bureaucratische trajecten 
die de aanleg van wegen vertragen. En 
we willen vaart maken met de ‘missing 
links’ (zoals A8-A9) en de verbreding 
van essentiële wegen - ook buiten de 
Randstad. In Oost-Nederland wordt 
de N35 een volwaardige A35. De 
Westerscheldetunnel wordt tolvrij. We 
zetten in op een nieuwe luchthaven in 
zee. Die ontlast op termijn Schiphol, 
creëert extra werkgelegenheid en extra 
ruimte in ons land en is goed voor 
onze economie. Ook willen we andere 
supersnelle verbindingen ontwikkelen en tot stand brengen. Ook digitaal: wij zijn 
voor supersnel glasvezelinternet in heel 
Nederland.
 
Daarnaast is de traditionele 
transportsector voor ons van 
groot belang, maar de belangen 
van transporteurs worden al jaren 
verwaarloosd. De parkeerplaatsen 
langs onze wegen staan vol met 
vrachtwagens van Oost-Europese 
chauffeurs. Via detacheringsconstructies 
en schimmige uitzendbureaus worden 
onderbetaalde chauffeurs geronseld en 
schijnconstructies opgezet om de regels 
te ontwijken. Door betaling onder de 
minimumloongrens, in de praktijk niets 
anders dan uitbuiting, ontstaat oneerlijke 
concurrentie. Controlerende instanties 
(zoals de Inspectie Leefomgeving 
en Transport, ILT) moeten veel beter 
handhaven op de rij- en rusttijden en 
de cabotageritten. Er moet worden 
gehandhaafd op chauffeurs-opleidingen, 
bijscholingen en minimale talenkennis, 
zodat ongekwalificeerde Oost-Europese 
chauffeurs geen gevaar meer vormen 
op onze wegen.Hoofdstuk 4: Economie en Sociale Zaken
Infrastructuur, verkeer en transport56
Wij willen:  
• Snel nieuwe woningen bouwen, met name in het middensegment.  
• Maximaal 30% sociale huurwoningen, aandacht voor kleinschalige bouw en 
inpassing.  
• Private bouwprojecten moeten niet gedwongen worden om een verplicht 
percentage sociale woningbouw te realiseren.  
• Aparte minister voor woningbouw en oplossen woningnood.  
• Vereenvoudigen transformeren woningen (splitsen) en ombouw kantoorpanden.  
 
• Stoppen verdelen statushouders/asielzoekers over gemeenten en voorrang op 
woningen.  
• Geen overdrachtsbelasting voor starters.  
• Studieschuld mag nooit worden meegerekend met hypotheekaanvraag.  
Afschaffen ‘Eigenwoningforfait’ bij volledige aflossing hypotheek (terugkeer wet 
Hillen).  
• Afschaffen villataks.  
• Generatiewoningen om sociale cohesie te stimuleren.  
• Stimuleren van eigenwoningbezit, door corporaties aan te sporen aan huurders 
te verkopen.  
• Stoppen met onnodige duurzaamheidseisen die de prijzen opdrijven. Ook 
stoppen met subsidies voor “verduurzaming”, die uiteindelijk alsnog moeten 
worden opgebracht door de belastingbetaler.  
• Geen verhoging OZB om gemeentelijke tekorten te dichten. Huiseigenaren 
hoeven de kosten van de desastreuze decentralisaties van Rutte niet te dragen.  
• Geen verdere afbouw hypotheekrenteaftrek. Vindt die toch plaats, dan moeten 
huiseigenaren worden gecompenseerd.  
• De overheid mag huiseigenaren niet dwingen zonnepanelen op hun dak te 
zetten.  
• Bij nieuwbouwprojecten mogen gemeenten voorrang geven aan mensen die in 
die gemeente geworteld zijn.Wonen .57
FVD Concept verkiezingsprogramma 2021-2025
In 2020 bedraagt het woningtekort 
331.000 woningen. De prijzen van 
huizen zijn sinds 1970 twee keer zo hard 
gestegen als het modale inkomen. De 
huurprijzen zijn in tien jaar tijd met 
ruim 26% gestegen. De markt is uit 
balans geraakt doordat de vraag naar 
woningen is gestegen maar het aanbod 
niet is meegegroeid.
De problemen op de woningmarkt 
zijn het directe gevolg van jarenlang 
verkeerd beleid: massale immigratie, 
peperduur klimaatbeleid en 
verdergaande Europese eenmaking 
hebben wachttijden gecreëerd, 
woningbouw bemoeilijkt en beleggingen 
in vastgoed en steeds hogere 
hypotheken gestimuleerd. Daarom is 
er nu sprake van een wooncrisis en 
moeten snel meer woningen worden 
gebouwd. Maar op de lange termijn is 
dat niet genoeg. Het is niet wenselijk 
dat ons hele land wordt volgebouwd en 
dat kostbare natuur en landbouwgrond 
wordt opgegeven ten behoeve van de 
alsmaar voortgaande immigratie. FVD 
wil de immigratie inperken en actieve 
remigratie bevorderen, waardoor 
er woningen vrijkomen. Zonder onzinnig klimaat- en energiebeleid 
worden woningen weer betaalbaar. 
En als we eindelijk uit de dramatische 
euromunt zijn gestapt, komt er weer 
een realistische rente. Zo willen wij dit 
gigantische probleem gaan aanpakken.
Daarnaast willen we kijken naar de 
bouwstijl. De onovertroffen schoonheid 
van onze Europese stedenbouw laten we 
niet verkwanselen door modernistische 
architecten en ideologieën. We zijn 
voor generatiewoningen om het 
contact tussen ouderen en jongeren te 
versterken. Generatiewoningen pakken 
een aantal prangende maatschappelijke 
problemen gecombineerd aan: 
pensioenproblematiek, sociale uitsluiting 
door huidig ouderenbeleid, huisvesting 
jonge gezinnen, kinderopvang, toename 
sociale en effectieve veiligheid, daling 
van zorgkosten. We willen maximaal 
30% sociale huurwoningen op het totale 
huuraanbod, zeker in grote steden. 
En dat nieuwe sociale huurwoningen 
kleinschalig worden gebouwd, met 
aandacht voor de schoonheid en de 
menselijke maat. Bij voorkeur in geringe 
aantallen in aanvulling op reguliere 
koop- en huurwoningen.Hoofdstuk 4: Economie en Sociale Zaken
Wonen58
Wij willen:  
• Grondige vereenvoudiging belastingen-, toeslagen en premiestelsel.  
• Rechtvaardiger belastingstelsel: (meer) werken moet altijd lonen.  
• Voorkomen van problematische schuldenlasten bij mensen in armoede.  
• Omzetting kinderbijslag in forse kindgebonden aftrekpost van de 
inkomstenbelasting, die pas in werking treedt boven de belastingvrije voet.  
• Een strenge controle op sociale fraude.  
• Beperken toegang sociale voorzieningen voor asielzoekers en immigranten.  
• Geen uitkeringen en (kinder)toeslagen voor mensen die in het buitenland 
verblijven.  
• Soevereiniteit: tegen elke vorm van sociale zekerheid op EU-niveau.Sociale 
voorzieningen .59
FVD Concept verkiezingsprogramma 2021-2025
De beste remedie tegen armoede 
is werk. Een inkomen zorgt voor 
zelfredzaamheid, de mogelijkheid een 
toekomst op te bouwen en het stelt 
mensen in staat eigen keuzes te maken. 
Daar waar mensen niet in staat zijn om 
zélf voor een duurzaam en betrouwbaar 
inkomen te zorgen, wil Forum voor 
Democratie voorkómen dat mensen 
buiten de boot vallen. Wij zijn solidair 
met Nederlanders die het écht nodig 
hebben; maar streng voor hen die 
misbruik maken van onze solidariteit.
De bijstandsuitkering moet een 
vangnet zijn – geen hangmat. Sommige 
uitkeringen zijn nu te royaal. Door 
alle toeslagen en uitkeringen is het 
inkomen van mensen die niet werken 
soms hoger dan het inkomen van 
mensen die wel werken. Bovendien 
kan het in ons huidige belasting- en 
toeslagenstelsel nadelig zijn om te 
gaan werken. Deze armoedeval houdt 
mensen in uitkeringen. Forum voor 
Democratie vindt dat (meer) werken 
altijd moet lonen. De beste manier 
om dat te bereiken is de belasting op arbeid te verlagen, bijvoorbeeld met een 
hoge belastingvrije voet (zie paragraaf 
economie). 
Wij zijn voor zelfredzaamheid, maar 
ook voor het voorkómen van een 
problematische schuldenlast bij 
mensen in armoede of een (zeer) 
beperkt inkomen. Wanneer mensen 
in de bijstand niet zelfredzaam zijn, 
is broninhouding van woninglasten, 
nutsvoorzieningen en de 
zorgverzekering een optie. Er moet een 
betere koppeling zijn tussen inkomsten, 
kredietwaardigheid en schuld om 
te zorgen dat schulden niet eeuwig 
kunnen oplopen door woekerrentes of 
boetebedingen.
Toegang tot sociale zekerheid voor 
immigranten moet worden beperkt. 
Sociale rechten zijn geen kadootje 
voor wie binnenkomt, maar worden 
stap-voor-stap opgebouwd. Door bij 
te dragen, te werken en te integreren. 
Door duurzaam onderdeel te zijn van 
Nederland, kan men deze rechten 
verwerven.Hoofdstuk 4: Economie en Sociale Zaken
Sociale voorzieningen60
Wij willen:  
• De AOW-leeftijd gaat terug naar 65 jaar.  
• Keuzevrijheid en stimuleren ouderen die aan het werk willen blijven.  
• Mensen met fysiek zware beroepen recht op AOW na een arbeidsverleden van 
40 jaar.  
• Korten van pensioenen (deels) compenseren door verhoging van de AOW.AOW .61
FVD Concept verkiezingsprogramma 2021-2025
In 2040 is 26 procent van de 
Nederlandse bevolking ouder dan 65. 
Tegelijkertijd blijken deze ‘ouderen’ 
steeds vitaler, gezonder, en energieker - 
terwijl de statische regels van ons land 
niet altijd ruimte bieden voor die nieuwe 
werkelijkheid.
 
Daarom spreken wij liever van 
‘verzilvering’ dan van ‘vergrijzing’. Forum 
voor Democratie wil de keuzevrijheid 
vergroten voor ouderen om hun leven 
in te richten zoals zij dat zelf willen. 
Pensioen en AOW moet een vangnet zijn 
voor wie daar gebruik van wil maken 
en behoefte aan heeft - maar geen 
keurslijf waar iedereen in gedrongen wordt. Wie nog volop wil deelnemen aan 
het arbeidsproces moet de mogelijkheid 
krijgen dat ook te doen!  
De AOW is in Nederland in 2012 
hervormd door de ‘Kunduz-coalitie’. 
VVD, CDA, D66, GroenLinks en de 
ChristenUnie sloten een akkoord om de 
AOW-leeftijd trapsgewijs te verhogen. 
In 2015 besloten VVD en PvdA (kabinet 
Rutte II) die leeftijdsverhoging sneller 
door te voeren dan oorspronkelijk de 
bedoeling was. Voor de mensen met 
fysiek zware beroepen die nu óók op 
latere leeftijd hun AOW krijgen, is nog 
steeds geen goede regeling getroffen. 
Dat is onacceptabel.Hoofdstuk 4: Economie en Sociale Zaken
AOW62
Wij willen:  
• Pensioenen beheerd door deskundigen in plaats van door sociale partners.  
• Meer beleggingsvrijheid en minder dwangbuisregels van DNB voor 
pensioenfondsen.  
• Af van de euro en de kunstmatig lage rente van de ECB en een hogere (reken)
rente.  
• Vrijwillige deelname aan pensioenfonds.  
• AOW- en pensioenleeftijd naar 65 jaar of 40 jaar werken bij zware beroepen.  
• Koopkrachtverbetering voor AOW-ers.  
• Geen enkele overdracht aan of invloed van de EU op onze pensioengelden. Pensioen .63
FVD Concept verkiezingsprogramma 2021-2025
Veel Nederlanders hebben via 
hun arbeidscontract een pensioen 
opgebouwd dat wordt beheerd door 
werkgevers en vakbonden. Zij beheren 
een pot geld van ongeveer 1.500 
miljard. Daar komt ieder jaar ongeveer 
30 miljard aan premie bij, doordat 
werkende deelnemers ongeveer twintig 
procent van hun salaris verplicht 
afdragen. Ze werken dus verplicht één 
dag in de week voor hun pensioen. 
Maar die premie wordt steeds 
minder belangrijk dan het rendement 
dat behaald wordt op de hele pot 
aan beleggingen. Beter beheer 
van de pot is echter nodig om ook 
toekomstige generaties van een goed 
pensioen te voorzien. Nederlandse 
pensioenfondsen moeten beter bestuurd 
worden. Niet door vakbonden. En de 
meeste verplichte deelnemers in een 
pensioenfonds zijn niet eens lid van de 
vakbond. Iedereen moet duidelijk van 
zijn pensioenfonds horen waar hij/zij in de toekomst recht op heeft. Jongeren 
moeten niet verplicht worden om zich 
aan te sluiten bij pensioenfondsen die 
hen dwingen nu een groot deel van hun 
inkomen af te dragen, zonder garantie 
hoeveel ze daar later van terugzien. Wij 
zijn dus voor flexibilisering.
Daarnaast maken we ons grote zorgen 
over de kunstmatig lage rentestand die 
het gevolg is van het ECB-beleid, gericht 
op het ontlasten van Zuid-Europese 
landen met gigantische staatsschulden. 
Dit gaat ten koste van de pensioenen 
van onze ouderen. Daarom vinden wij de 
euromunt onhoudbaar en onwenselijk 
(zie hoofdstuk euro). Het gevolg 
van het ECB-beleid is een zeer lage 
rekenrente. Als de rente in de toekomst 
niet stijgt, leidt dit tot het verder korten 
van de pensioenen. De Nederlandse 
overheid moet dat tegengaan, door 
de koopkracht van onze ouderen te 
vergroten.Hoofdstuk 4: Economie en Sociale Zaken
Pensioen6465Klimaat, Innovatie 
& Energie .Hoofdstuk 566
Wij willen:  
• Opzeggen Parijs-akkoord, klimaat- en energieakkoord. Intrekken klimaatwet.  
• Geen gedwongen uitfasering van diesel- en benzine-auto’s.  
• Stoppen met de plaatsing van gesubsidieerde windturbines, zonneparken en 
biomassacentrales.  
• Stoppen met de massale bomenkap ten behoeve van biomassacentrales.  
• Inzetten op adaptatie door - waar nodig - onze infrastructuur te verbeteren. 
Door te investeren in innovatie op gebied van dijkenbouw, kustbescherming, 
rivierbeheer en gewasontwikkeling.  
• Deze kennis ook als exportproduct gebruiken: Nederland wereldwijde koploper 
in adaptatie, watermanagement, etc.  
• Stoppen met ‘van-het-gas-af’.Klimaat .67
FVD Concept verkiezingsprogramma 2021-2025
Er is geen sprake van een klimaatcrisis. 
Het klimaat verandert altijd. Het was 
wat warmer op aarde in de tijd van de 
Egyptenaren en de Romeinen, er was 
opnieuw een piek in de Middeleeuwen, 
daarna was het een paar eeuwen wat 
kouder en sinds 1850 wordt het weer een 
beetje warmer op aarde: ongeveer één 
graad Celsius. 
Ondanks die opwarming en de 
mogelijke rol van CO2 daarbij, heeft 
dat niet geleid tot een toename van 
weersextremen zoals orkanen, tornado’s, 
overstromingen of droogtes. Het aantal 
slachtoffers van klimaatgerelateerde 
rampen is zelfs met meer dan 95% 
afgenomen. Door met name de 
technologische ontwikkelingen kunnen 
we ons steeds beter beschermen tegen 
extreem weer en overstromingen. 
Daarnaast is CO2 een belangrijke 
voedingsstof voor het leven op aarde, 
met name voor planten en bomen. De 
uitstoot van CO2 leidt daardoor tot een 
aarde met meer bomen en planten en 
tot hogere landbouwopbrengsten.De huidige klimaatdoelen zijn 
erop gericht om te proberen 
klimaatverandering tegen te gaan. Deze 
doelen zijn onhaalbaar en hebben geen 
merkbaar effect op het klimaat. Wel 
hebben ze een groot negatief effect 
op onze welvaart. FVD schat in dat de 
huidige klimaatplannen meer dan 1.000 
miljard euro kosten. Omgerekend € 
230.000 per vierpersoonshuishouden. 
En dat voor een wereldwijde 
temperatuurdaling van circa 0,0007 
graden Celsius in 2100.
 
We moeten daarom direct stoppen 
met het huidige klimaatbeleid en ons 
richten op adaptatie, zoals dijkenbouw, 
kustbescherming, rivierbeheer en 
gewasontwikkeling. Onze Nederlandse 
ingenieurs zijn hierin gespecialiseerd en 
die kennis kan wereldwijd geëxporteerd 
worden. We moeten het energiebeleid 
loskoppelen van het klimaatbeleid 
en daarmee vervalt CO2-reductie als 
uitgangspunt.Hoofdstuk 5: Klimaat, Innovatie & Energie
Klimaat68
Wij willen:  
• Stoppen met gesubsidieerde wind- en zonneparken en biomassacentrales.  
• Stoppen met nastreven van CO2-reductiedoelen bij energieopwekking. 
Huishoudens en ondernemers mogen niet met stijgende energiekosten worden 
geconfronteerd vanwege absurde “duurzaamheidseisen”.  
• Kernenergie stimuleren door middel van scheppen goede langetermijn-
randvoorwaarden.  
• Innovatie: gesmoltenzoutreactoren (thorium) als opvolgers van kernenergie.  
• Blijven vertrouwen op (geïmporteerd) aardgas en fossiele brandstoffen.  
• Het besluit tot sluiting van onze hypermoderne kolencentrales terugdraaien.  
• Het aardgasverbod per direct opheffen.  
• Ruime compensatie getroffenen in Groningen(Kern)energie en 
innovatie .69
FVD Concept verkiezingsprogramma 2021-2025
De kwaliteit van leven en de 
levensverwachting is de afgelopen 150 
jaar enorm toegenomen. Dat hebben we 
te danken aan de zogeheten ‘fossiele’ 
brandstoffen. En het energieverbruik zal 
de komende jaren nog flink toenemen. 
Zon, wind en biomassa kunnen nooit 
in onze behoefte voorzien. Ondanks 
enorme uitgaven aan zon en wind, 
voorzien zij slechts in 1% van onze 
energiebehoefte. Bovendien verpesten 
windturbines en graslanden vol 
zonnepanelen ons mooie Nederlandse 
landschap.
 
Kernenergie daarentegen is een schone, 
betrouwbare en zeer veilige techniek. In 
Frankrijk wordt meer dan 70% van de 
elektriciteit door kernenergie opgewekt. 
In tegenstelling tot ‘renewables’ 
zoals zon, wind en biomassa is de 
energiedichtheid van kernenergie zeer 
groot en het ruimtegebruik zeer beperkt. 
Het enige wat nodig is, is een langdurige 
commitment van de Nederlandse 
overheid zodat energiemaatschappijen 
de investering aandurven waar we 
60 tot 80 jaar van profiteren. Het is 
verder goed voor de werkgelegenheid 
omdat bedrijven in Nederland dan 
concurrerend kunnen produceren.
Ondertussen kunnen we blijven 
vertrouwen op (geïmporteerd) aardgas, olie en onze hypermoderne 
kolencentrales die pas een paar jaar 
in bedrijf zijn. De plannen om onze 
woningen van het aardgas af te 
halen zijn peperduur en ridicuul. We 
hebben het beste en meest fijnmazige 
aardgasnetwerk ter wereld. Het 
aardgasverbod moet van tafel. Ten 
aanzien in Groningen geldt dat wij 
volledige en ruimhartige compensatie 
voor getroffenen aldaar willen. Maar 
de winning moet worden voortgezet. 
Daarbij wordt wat ons betreft een 
aanzienlijk deel van de aardgasbaten 
gebruikt om direct in de regio te 
investeren.
 
FVD wil ook inzetten op onderzoek naar 
gesmoltenzoutreactoren. Dit is ook een 
vorm van kernenergie waarbij thorium 
als brandstof wordt gebruikt. Deze 
nieuwe vorm van kernenergie biedt 
vele voordelen en één daarvan is dat 
er nauwelijks afval overblijft. Nederland 
als koploper in de wereld met deze 
innovatie techniek. Het kan omdat alle 
basiselementen aanwezig zijn. NRG in 
Petten is de enige locatie ter wereld 
waar proeven gedaan kunnen worden 
en daar is inmiddels ook veel kennis 
aanwezig. Deze koppositie mogen we 
nooit uit handen geven.Hoofdstuk 5: Klimaat, Innovatie & Energie
(Kern)energie en innovatie70
Wij willen:  
• Steun voor boeren die op hun land de natuur de ruimte geven.  
• Ruimte voor natuur, recreatie en woningbouw creëren op de plek waar nu 
Schiphol ligt.  
• Geen bomenkap voor ‘nieuwe natuur’ en biomassa, maar aanplant bomen 
stimuleren.  
• Meer natuurgebieden openstellen voor bezoekers en dagrecreanten.  
• Ondersteuning van private inspanningen op gebied van natuurbehoud.  
• Modernisering stikstofnormen naar Duits model.Natuurbeheer .71
FVD Concept verkiezingsprogramma 2021-2025
Wij koesteren de Nederlandse natuur. 
Er in vertoeven is goed voor de 
geestelijke en lichamelijke gezondheid. 
Goed beheren en verzorgen op een 
verstandige manier is cruciaal.  
Het Nederlandse landschap is 
cultuurlandschap. Er is nog maar 
weinig van oorsprong natuurlijks aan. 
Het behoud en beheer van die natuur, 
is een samenspel van actiegroepen 
die strijden voor natuurbehoud, 
organisaties die zich specifiek richten 
op de natuur, maar ook van boeren, 
landgoedeigenaren en jagers. Wij 
hebben vertrouwen in boeren die op 
een duurzame manier produceren. En 
in eigenaren van landgoederen die alles 
in het werk stellen om hun landgoed in 
goede staat te houden. En ook in jagers 
die zorgvuldig overtollig wild afschieten. 
Tenslotte steunen we particuliere 
verenigingen die zich inzetten voor het 
behoud van mooie stukjes onbebouwd 
Nederland.  
Bosbeheer kan heel goed aan 
particulieren worden overgelaten. Onze belangrijkste maatregel om de ‘natuur’ 
in stand te houden is beperking van 
bevolkingsgroei door te stoppen met 
massale immigratie. Dat is het enige 
dat de drang naar bebouwing van het 
landschap stopt. Daarnaast rekenen 
we vooral op particulier initiatief, dat 
de overheid moet faciliteren, in plaats 
van tegenwerken. We vragen daarbij 
de huidige terreinbeherende instanties 
om hun gebieden meer open te stellen 
voor bezoekers en dagrecreanten. De 
massale bomenkap die we de laatste 
jaren zien, hoofdzakelijk voor het 
verstoken in biomassacentrales, moet 
stoppen. In plaats daarvan planten we 
meer bomen aan. 
Er is geen stikstofprobleem, maar een 
boekhoudkundig probleem. FVD wil de 
stikstofnorm naar Duits model invullen. 
Inkrimping van de veestapel is onnodig: 
boeren kunnen gewoon blijven boeren. 
Ook hoeft de maximumsnelheid niet 
omlaag en kan er gewoon gebouwd 
blijven worden.Hoofdstuk 5: Klimaat, Innovatie & Energie
Natuurbeheer72
Wij willen:  
• Respect, aandacht en steun voor onze boeren.  
• Voorzetten van innovatiekracht via kenniscentra als ‘Wageningen’.  
• Stikstofbeleid op de schop. De Nederlandse invulling van het Natura2000 beleid 
moet geëvalueerd worden en tot die tijd geen buitensporige maatregelen die 
gangbare activiteiten ontwrichten.  
• Meer aandacht voor producten van Nederlandse bodem, verkleinen afstand 
tussen voedselproductie en consument, kinderen leren waar ons eten vandaan 
komt.  
• Een NVWA die met meer slagkracht kan handhaven. Daarom minder 
management en meer handhavers onder andere voor dierenwelzijn bij alle 
dierhouders ook zogenaamde grote grazers, die in feite gehouden dieren zijn.  
• Toepassen innovatieve technieken van plantenveredeling zoals CrispR Cas 9.  
• Afrekenen met EU-belemmeringen die innovatie, zoals pulsvisserij, tegenhouden.  
• Stoppen met Gemeenschappelijk Visserijbeleid van de EU.  
• Grondgebonden veehouderij stimuleren door vermindering van de regelgeving.  
• In de EU veel meer opkomen voor Nederlandse belangen qua landbouw en 
visserij.  
• Stoppen met rewildingprojecten en de natuur openstellen voor recreatie.Landbouw, 
veeteelt en 
visserij .73
FVD Concept verkiezingsprogramma 2021-2025
De agrarische sector in Nederland is een 
technologisch hoogwaardige bedrijfstak. 
Forum voor Democratie wil deze 
sector voor Nederland behouden en 
versterken. Met daarbij oog voor milieu 
en dierenwelzijn. Het zal bij de productie 
van levensmiddelen steeds meer gaan 
om kwaliteit in plaats van kwantiteit. 
En in de meeste deelsectoren zal de 
export van agrarische eindproducten 
voor nabijgelegen markten, belangrijker 
zijn dan die voor verafgelegen markten, 
al geldt dat natuurlijk niet voor heel 
gespecialiseerde en hoogwaardige 
bedrijven in bijvoorbeeld de 
sierbloementeelt of de zaadveredeling 
en ander uitgangsmateriaal. 
Koeien horen in de Nederlandse 
weilanden thuis. En Nederlandse boeren 
zijn ondernemers, die alle ruimte moeten 
krijgen die ze nodig hebben om hun 
beroep uit te oefenen. Het visserijbeleid 
van de Europese Unie is schadelijk voor de Nederlandse vissers. Zolang 
Nederland deel uit maakt van de EU, 
moet in Brussel veel harder worden 
opgekomen voor de belangen van onze 
vissers. Er moeten goede afspraken 
uitonderhandeld worden met de Britten 
over vissen in onze beider territoriale 
wateren. Desnoods buiten de EU om. 
De natuur moet meer toegankelijk 
worden voor recreatiemogelijkheden 
voor de burger. Rewilding staat daar 
tegenover. Dat beoogt een omschakeling 
van marginale, gesubsidieerde 
landbouw naar een meer duurzame en 
dienstverlenende wildernis economie. Dit 
is nergens van toepassing in Nederland. 
We hebben geen marginale landbouw 
en we hebben geen ruimte. Kortom: 
rewilding is in Nederland onzinnig. Elke 
euro die daarheen gaat is verspilling 
en gaat ten koste van zinvolle natuur-
recreatie versterkende maatregelen.Hoofdstuk 5: Klimaat, Innovatie & Energie
Landbouw, veeteelt en visserij74
Wij willen:  
• Strenger straffen voor ernstige mishandeling / verwaarlozing van dieren.  
• Aanpakken doorfokken van dieren met erfelijke aandoeningen.  
• Bescherming boeren en veehouders tegen de wolf. Dierenwelzijn .75
FVD Concept verkiezingsprogramma 2021-2025
Het is een teken van beschaving dat 
we goed omgaan met de dieren in 
onze leefomgeving. Dierenleed moet 
worden tegengegaan, dierproeven waar 
mogelijk ingeperkt en de natuurlijke 
leefomgeving van dieren moet zoveel 
mogelijk worden beschermd.
Op dierenmishandeling moet strenger 
worden gehandhaafd. De maximale 
gevangenisstraf voor het (ernstig) 
mishandelen of verwaarlozen van een 
dier moet worden verhoogd van drie 
naar vijf jaar. Dierenbeulen krijgen 
een levenslang verbod op het houden 
van dieren. Het fokken van dieren 
met erfelijke aandoeningen, zoals 
doorgefokte honden, moet voortvarend 
en effectiever worden aangepakt.Dieren die in omheind gebied leven, 
zoals de Oostvaardersplassen, laten 
verhongeren is niet aanvaardbaar. 
Er zijn oplossingen in het verbinden 
van natuurgebieden. Zoals de 
Oostvaardersplassen aan de Veluwe en 
de Veluwe aan de Utrechtse Heuvelrug. 
Ook anticonceptie is een mogelijkheid. 
In het uiterste geval is bijvoederen altijd 
beter dan laten verhongeren.  
De wolf, inmiddels teruggekeerd in ons 
land, past slecht bij het hedendaagse 
cultuurlandschap van Nederland en 
richt flinke schade aan bij veehoudende 
boeren. Dat is onwenselijk. De 
bescherming van vee verdient de 
voorkeur boven het gedogen van de 
wolf. Hoofdstuk 5: Klimaat, Innovatie & Energie
Dierenwelzijn76
Wij willen:  
• Investeren in private ruimtevaart initiatieven door ruimschoots budgetten 
beschikbaar te stellen voor onderzoek, innovatie en projecten.  
• De Netherlands Space Office uitbouwen tot een eigenstandige 
ruimtevaartorganisatie.  
• Verhoging van het budget van het Nederlands Lucht- en Ruimtevaartcentrum 
(NLR).  
• Een Nederlandse (onbemande) sonde naar de maan sturen in 2040 - net als 
Israël in 2019 deed.  
• Een eigen lanceerplatform op Aruba realiseren, om tevens commercieel te 
verhuren.  
• Een vijfde legeronderdeel binnen Defensie gericht op ruimtevaart.  
• Onderzoek naar het lanceren van een Nederlands GPS-alternatief.Ruimtevaart .77
FVD Concept verkiezingsprogramma 2021-2025
De ruimtevaart is al lang niet meer 
enkel iets voor grote landen als de 
VS, China en Rusland; ook Israël, een 
land met slechts 9 miljoen inwoners - 
lanceerde in 2019 een sonde naar de 
maan. Nederland is één van de slimste 
landen ter wereld met internationaal 
aangeschreven technische universiteiten. 
Als één land dit mogelijk kan maken is 
het Nederland!
Er valt veel mee te winnen. Uit de 
ruimtevaart zijn tientallen commerciële toepassingen voortgekomen die we 
nu voor lief nemen. Telefooncamera’s, 
LED-lampen, CAT-scanners, draadloze 
hoofdtelefoons, enzovoorts. De 
ruimtevaart schept vele hoogwaardige 
banen, kan de Nederlandse 
kenniseconomie naar een geheel nieuw 
niveau tillen en maakt ons koploper in 
innovatie.
Daarom gelooft Forum voor Democratie 
dat Nederland een volwaardig 
ruimtevaart-programma moet 
nastreven.Hoofdstuk 5: Klimaat, Innovatie & Energie
Ruimtevaart7879Zorg .Hoofdstuk 680
Wij willen:  
• Stabiele arts-patiënt relaties in huisartsenpraktijken, met voldoende tijd voor de 
patiënt.  
• Laagdrempelige preventie-spreekuren bij de huisarts.  
• Primair voorschrijven van generieke middelen om medicijnkosten te drukken.  
• Landelijke financiering en organisatie van jeugdzorg.  
• Een kortetermijnoplossing voor de lange wachtlijsten bij ernstige psychiatrische 
problematiek.  
• Verlaging van het eigen risico naar 200 euro.Eerstelijnszorg .81
FVD Concept verkiezingsprogramma 2021-2025
Onze huisartsenzorg behoort tot de 
beste ter wereld. Toch spelen ook bij 
huisartsen al jaren ernstige problemen 
die maar niet worden aangepakt. 
Vroeger kende de huisarts de hele 
familie. Het was altijd dezelfde persoon 
en er ontstond een lange termijn arts-
patiënt relatie. Dat gaf vertrouwen. 
In bijna elke huisartsenpraktijk zijn 
tegenwoordig “waarnemers” in dienst. 
Dit zijn ZZP-huisartsen die gedurende 
een korte periode invallen. Bijna 40% van 
alle huisartsen is inmiddels waarnemer. 
Deze huisartsen kennen de patiënten 
niet, ze bouwen geen behandelrelatie op 
en leveren kortdurende zorg. Daarnaast 
mag een huisarts slechts 10 minuten 
per consult declareren. Dit forceert de 
huisarts om haastige beslissingen te 
maken en schaadt de arts-patiënt-
relatie. Het leidt bovendien tot 
onnodige overdiagnostiek en het vaker 
voorschrijven van onnodige medicatie. 
Zorgverzekeraars weigeren de extra 5 
minuten te vergoeden ondanks het feit 
dat hier voldoende onderzoek naar is 
gedaan. Wij gaan dat aanpakken.
De Jeugdzorg en GGZ gaan gebukt 
onder veel problemen, zoals toename 
van bureaucratie, minder aanbod 
en een toename van wachtlijsten. 
Ook is er sprake van verschillen in toegankelijkheid en rechtsongelijkheid. 
Doordat de situatie bij gemeenten 
kwalitatief zo verschillend is, is de 
patiënt overgeleverd aan willekeur. 
Verscheidene instanties verkeren in 
zwaar weer en leveren dientengevolge 
onvoldoende passende zorg. Patiënten 
worden hier de dupe van. Daarom 
willen wij weer landelijke financiering en 
organisatie van de jeugdzorg en de GGZ.
De GGZ kampt ook met lange 
wachtlijsten en grote personeelstekorten. 
De zorg voor de meest complexe 
patiënten is vaak moeilijk te organiseren. 
GGZ-medewerkers raken overspoeld 
met administratieve taken zoals de 
minutenregistratie. De Wet Verplichte 
GGZ, die begin 2020 ondanks protesten 
vanuit de beroepsvereniging is 
ingevoerd, bevordert bureaucratie en 
verhoogt de werkdruk. Binnen grote 
GGZ-instellingen wordt die werkdruk 
verder verhoogd door ernstig ziekte 
patiënten en weinig ervaren invloed op 
het beleid. Medewerkers haken af of 
vallen uit en dat vergroot de al lange 
wachtlijsten.
De zorg moet toegankelijk én 
betaalbaar blijven. Daarom wil Forum 
voor Democratie het eigen risico naar 
200 euro per jaar verlagen.Hoofdstuk 6: Zorg
Eerstelijnszorg82
Wij willen:  
• De positie van de patiënt versterken door vrije artsenkeuze en openbaren 
uitkomsten van zorg.  
• Kwaliteit wordt weer lonend. Meer behandelruimte voor goede prestaties, 
waarbij de invloed van de zorgverzekeraar door selectieve zorginkoop wordt 
beëindigd.  
• Minder bureaucratie door “ontregel de zorg” en afschaffen van de 
vinkjescultuur.  
• Concurrerende arbeidsvoorwaarden om de zorg weer aantrekkelijk te maken 
voor werknemers.  
• Kleinschalige medische zorg: maatschappen i.p.v. loondienst, heropenen 
regionale ziekenhuizen.  
• Verkennen van de optie tot aandeelhouderschap voor personeel van 
ziekenhuizen.  
• IVF-beleid naar Israëlisch model: geen beperking van het aantal IVF-pogingen 
tot de leeftijd van 45 jaar.Ziekenhuiszorg .83
FVD Concept verkiezingsprogramma 2021-2025De afgelopen jaren is de ziekenhuiszorg 
gebukt gegaan onder toenemende 
regelgeving en een drang naar 
efficiëntie. Zorgverzekeraars zijn op 
de stoel van de zorgprofessionals 
gaan zitten in hun ijver de kosten in 
de hand te houden. De patiënt moet 
weer leidend worden in de zorg. Voor 
de ziekenhuiszorg betekent dit onder 
andere dat de patiënt vrije artsenkeuze 
moet hebben. Daarnaast moet de 
patiënt veel beter geïnformeerd worden 
om een goede keuze te kunnen maken. 
Maar het belangrijkste is naar ons idee 
het verminderen van bureaucratie door 
“ontregel de zorg” en het afschaffen van 
de vinkjescultuur.
In plaats van zorg aan patiënten, 
besteden zorgverleners te veel tijd 
aan administratie en bureaucratische 
beslommeringen. Dit vergroot het 
tekort aan handen aan het bed. 
De bureaucratie in ziekenhuizen 
moet verminderd worden door het 
afschaffen van de 3500 indicatoren die 
jaarlijks worden bijgehouden voor de 
zorgverzekeraar en de inspectie. De 
ziekenhuis-accreditaties en de jaarlijkse 
onderhandeling van ziekenhuis en 
zorgverzekeraar over aantal en prijs per 
behandeling moeten worden afgeschaft. 
Zo verminderen de kosten en neemt het 
aantal uren dat besteed wordt aan het 
geven van zorg toe.  Wel moeten belangrijke uitkomsten van 
zorg bijgehouden worden per afdeling 
en behandeling, en ook de patiënt-
tevredenheid moet worden gemeten, en 
publiek inzichtelijk zijn voor de patiënt.
Kwaliteit moet weer lonend worden 
door meer behandelruimte voor 
goede prestaties. Een afdeling met 
goede resultaten moet kunnen 
groeien ten koste van afdelingen met 
achterblijvende resultaten. De invloed 
van de zorgverzekeraar wordt beperkt: 
dus geen selectieve zorginkoop door 
de verzekeraar en de jaarlijkse rituele 
onderhandelingen over aantal en prijs 
van behandelingen worden beëindigd. Er 
komen vaste tarieven per behandeling. 
De huidige verantwoording van de 
ziekenhuizen aan de zorgverzekeraar en 
de inspectie komt daarmee te vervallen: 
het ziekenhuis en de zorgverleners 
leggen verantwoordelijkheid af voor hun 
handelen aan de patiënt.
De tekorten aan zorgmedewerkers 
worden voor een groot deel veroorzaakt 
door slechte arbeidsvoorwaarden. 
Door meer concurrerende 
arbeidsvoorwaarden kan de zorg 
weer aantrekkelijk gemaakt worden 
voor werknemers. Hieronder valt ook 
het verbeteren van de CAO’s voor 
(academische) ziekenhuizen.Hoofdstuk 6: Zorg
Ziekenhuiszorg84
Wij willen:  
• Uitbreiden thuiszorg en huishoudelijke hulp op een zo’n klein mogelijke schaal.  
• Stimuleren en ondersteunen mantelzorg via innovatie (bijv. generatiewoningen, 
zie ook: Wonen)  
• In stand houden en waar mogelijk uitbreiden van verzorg- en verpleeghuizen.  
• Eenzame ouderen ondersteunen door middel van lokale vrijwilligersprojecten.  
• De huidige euthanasiewetgeving handhaven.  
• Geen aanvullende wet ‘voltooid leven’.Ouderenzorg en 
‘voltooid leven’ .85
FVD Concept verkiezingsprogramma 2021-2025
De ouderenzorg is in de afgelopen 
7 jaar afgebroken. In 2013 nam het 
partijkartel wetten aan die erop gericht 
waren ouderen langer thuis te laten 
wonen. In theorie een mooie gedachte; 
veel ouderen geven zelf immers aan 
zo lang mogelijk thuis te willen blijven 
wonen. In de praktijk bleek dit echter 
een bezuiniging. Terwijl maar liefst 800 
verzorgingshuizen hun deuren moesten 
sluiten, werden ook de eisen voor de 
verpleeghuizen verhoogd. Hierdoor 
viel een vrijwel niet te overbruggen gat 
tussen alleen thuis wonen en opname 
in een verpleeghuis. De ouderen die 
in dit gat vallen, krijgen met tal van 
problemen te maken.
Het Ouderenfonds meldt dat ruim 
de helft van alle ouderen eenzaam 
is. De activiteiten en gezamenlijk 
eten in verzorgingshuizen worden 
wegbezuinigd, en hier komt steeds 
minder voor in de plaats. Thuiszorg 
kan hier slechts beperkt hulp bieden, 
omdat die ook weer aan zeer strikte 
roosters gebonden is. Eenzaamheid en 
depressie leiden vaak tot lichamelijke 
klachten, waarmee ouderen op de 
spoedeisende hulp terecht komen. En 
hoewel ze dan vaak onvoldoende ziek 
zijn om opgenomen te worden, kunnen 
ze ook niet naar huis, wat een (vaak langdurige) opname in het ziekenhuis 
noodzakelijk maakt. Jaarlijks worden 
tienduizenden ouderen onnodig in het 
ziekenhuis opgenomen, wat leidt tot 300 
tot 700 miljoen jaarlijkse extra kosten.
Ouderen zijn onvoorwaardelijk deel van 
onze samenleving, en de voorgestelde 
‘voltooid leven’-wet dreigt een stoplap 
te worden voor de problemen die 
zijn veroorzaakt door de afbraak 
van de ouderenzorg. Het gevoel van 
een ‘voltooid leven’ blijkt in een groot 
aantal gevallen ingegeven door 
eenzaamheid en een gevoel van buiten 
de maatschappij te staan. Dit is een 
direct gevolg van het desastreuze beleid 
rond ouderenzorg van de afgelopen 
kabinetten. Wij willen deze problemen bij 
de wortel aanpakken en ouderen weer 
het gevoel geven dat ze gekoesterd 
worden.
Mensen met uitzichtloos en ondraaglijk 
lijden moet de mogelijkheid worden 
geboden tot euthanasie. De huidige 
euthanasiepraktijk is veilig voor patiënt 
en arts, zorgvuldig, transparant en 
toetsbaar, en heeft een groot draagvlak 
onder alle beroepsgroepen. Wij steunen 
dan ook het recht van mensen aan het 
einde van hun leven die ondraaglijk 
lijden om voor euthanasie te kiezen.Hoofdstuk 6: Zorg
Ouderenzorg en ‘voltooid leven’86
Wij willen:  
• Structurele verhoging van het aantal IC-bedden.  
• Inrichting nationaal pandemiecentrum zodat Nederland voorbereid is op 
toekomstige uitbraken van virussen of andere onverwachte ziektes.  
• Geen vrijheidsbeperkende maatregelen zonder gedegen onderzoek en bewijs 
van de effectiviteit van die maatregelen.  
• Geen directe of indirecte vaccinatieplicht tegen het coronavirus.  
• Een crisisteam dat bij het uitbreken van een crisis wordt samengesteld uit 
meerdere disciplines.  
• Structurele salarisverhoging en betere arbeidsvoorwaarden voor verzorgenden 
en verpleegkundigen.  
• Onderzoek naar Nederlandse en/of Europese productie van grondstoffen en 
medicatie om afhankelijkheid van andere landen te voorkomen.  
• Stop op fusies en sluiten van regionale ziekenhuizen, om voldoende dekking te 
behouden.Corona, 
pandemieën, 
noodsituaties .87
FVD Concept verkiezingsprogramma 2021-2025
Corona heeft ons geconfronteerd met 
de vlakken waarop de Nederlandse 
(zorg)systemen niet voorbereid zijn 
op plotse belasting. We moeten ons 
beter prepareren voor toekomstige 
onverwachte situaties. Het huidig 
aantal IC-bedden is onvoldoende om 
ruimte voor snelle opschaling te bieden. 
Nederland had in 2015 nog 2200 IC-
bedden maar dat was begin 2020 
tot 1100 gedaald. Duitsland heeft per 
hoofd van de bevolking vijf keer zoveel 
IC-bedden als Nederland. Daarnaast 
is het problematisch dat door sluiten 
of fuseren van ziekenhuizen, de 
beschikbaarheid van spoedeisende hulp 
is afgenomen en fuserende ziekenhuizen 
specialisaties over locaties verdelen 
waardoor generalistische expertise 
verloren gaat.
Ook hebben we geleerd dat we 
beschermingsmiddelen en medicijnen 
vaker in eigen land moeten kunnen 
produceren. De afhankelijkheid van 
China, India en andere aziatische reuzen is onverantwoord gebleken. 
Geheel los van deze medische 
aspecten, kwam een andere zorgelijke 
ontwikkeling aan het licht: met een 
beroep op de ‘volksgezondheid’ konden 
ontstellend ingrijpende inperkingen van 
burgerrechten worden doorgevoerd. Eén 
van de verklaringen hiervoor is dat het 
OMT (Outbreak Management Team) 
voornamelijk bestond uit virologen en 
epidemiologen. 
Representanten van andere disciplines 
en belangen - zoals economen, 
ingenieurs, ethici en juristen - waren 
grotendeels afwezig waardoor een 
eenzijdige blik op de situatie ontstond. 
Allerlei maatregelen werden - vaak 
zonder solide juridische basis - opgelegd: 
de 1,5 meter-regel, de beperking van het 
aantal mensen dat thuis mocht worden 
ontvangen, de mondkapjesplicht. Nu 
dreigt zelfs een indirecte vaccinatieplicht. 
Wij hechten aan onze vrijheid en staan 
daarom uiterst sceptisch tegenover deze 
ontwikkelingen.Hoofdstuk 6: Zorg
Corona, pandemieën, noodsituaties8889Onderwijs, Cultuur en 
Wereldbeschouwing .Hoofdstuk 790
Wij willen:  
• Meer aanzien van het vak door betere salariëring, kleinere klassen, minder 
papierwerk en meer autonomie.  
• Behoud bijzonder onderwijs (art. 23), maar strengere waarborgen op kwaliteit, 
in het bijzonder bij islamitische scholen. Om hun identiteit te bewaren, mogen 
scholen in het bijzonder onderwijs hun aannamebeleid blijven baseren op 
religieuze achtergrond.  
• Begrenzen Passend Onderwijs; meer investeren in Speciaal Onderwijs. Kinderen 
met lichamelijke of mentale beperkingen moeten niet gedwongen in een gewone 
klas blijven zitten. Kinderen die niet mee kunnen komen moeten thuis onderwijs 
krijgen of naar speciale scholen.  
• Behoud van differentiatie op niveau. Géén socialistische 
middenschoolexperimenten. Bescherming categorale gymnasia.  
• Meer aandacht voor praktijkles en ambacht in het MBO.  
• Topniveau als ambitie. Meer aandacht voor excellerende leerlingen.  
• Investeren in grensverleggend, fundamenteel onderzoek.  
• Colleges van universiteiten zoveel mogelijk gratis online beschikbaar.  
• Herinvoering basisbeurs; gepaste compensatie voor generatie die hiervoor niet 
in aanmerking is gekomen.  
• Stoppen met het betalen van scholen en universiteiten op basis van het aantal 
mensen dat een diploma haalt (output-financiering). Want daarmee ontstaat 
een prikkel om kwaliteitseisen naar beneden bij te stellen.  
• Cultuur- en muziekeducatie krijgen een vaste plek in het curriculum.  
• Liefst fulltime leraren.  
• De voertaal in het onderwijs blijft het Nederlands.  
• Scholen dienen te beschikken over goede, ruime en gezonde huisvesting, waarin 
het prettig werken is voor leerlingen en personeel.Onderwijs .91
FVD Concept verkiezingsprogramma 2021-2025Voor de toekomst van ons land is goed 
onderwijs essentieel. Daarom gaat 
FVD voor een drastische verbetering 
van het onderwijs. Docenten worden 
beter opgeleid en gaan beter verdienen. 
Ook kinderen uit kansarme milieus 
moeten via goed, algemeen toegankelijk 
onderwijs de mogelijkheid krijgen het 
beste uit zichzelf te halen.
Daarnaast willen we schaalverkleining. 
Kleinere klassen in lager en middelbaar 
onderwijs. Er komt meer onderscheid 
tussen theoretisch en praktisch 
ingestelde leerlingen. Dat is wat ons 
betreft geen kwestie van ‘beter’ of 
‘slechter’. Daarom stoppen we ook 
met de aanduidingen ‘hoog’ en ‘laag’ opgeleid. De samenleving heeft behoefte 
aan allerlei typen mensen en het ene is 
niet ‘hoger’ dan het andere.
Wij willen een sterk Nederland, 
een Nederland met uitmuntende 
wetenschap, vrije wetenschap en 
grensverleggende uitvindingen.
Op de universiteiten maken 
toelatingseisen een einde aan de 
massaliteit doordat alleen écht  
gemotiveerde studenten een plek 
krijgen. Meer waardering voor het vak 
van docent, maar ook de vaststelling die 
daarbij hoort: leerkracht zijn is eigenlijk 
geen parttimefunctie. We bieden een 
flinke salariële bonus voor fulltimers.Hoofdstuk 7: Onderwijs, Cultuur en Wereldbeschouwing
Onderwijs92
Wij willen:  
• Kleinere groepen in de klas: maximaal 23 leerlingen per bevoegde leerkracht.  
• Meer eigen verantwoordelijkheid en vrijheid voor goed onderwijs bij de 
leerkracht.  
• Inzetten op kwaliteit door betere selectie van docenten.  
• Hogere beloning voor de leerkrachten.  
• Minder administratieve rompslomp voor docenten zodat ze zich bezig kunnen 
houden met hun vak.  
• Begrenzen Passend Onderwijs; meer investeren in Speciaal Onderwijs. Kinderen 
met lichamelijke of mentale beperkingen moeten niet gedwongen in een gewone 
klas blijven zitten. Kinderen die niet mee kunnen komen moeten thuis onderwijs 
krijgen of naar speciale scholen.  
• Keuzevrijheid in aan te bieden extra vakken behouden.  
• Kleinschaliger onderwijs: middelbare scholen met minder scholieren en eigen 
schoolbesturen.  
• Onderzoek naar nefaste gevolgen digitalisering op leerprestaties.Basis- en 
voortgezet 
onderwijs .93
FVD Concept verkiezingsprogramma 2021-2025
Goed basisonderwijs - waarin kinderen 
de fundamenten van taal, rekenen 
en sociale omgang meekrijgen 
- is essentieel voor een gezonde 
samenleving. De balans is teveel op het 
sociale element komen te liggen en te 
weinig op kennisoverdracht. Dat moet 
hersteld worden.
Klassen zijn momenteel veel te groot. 
Het gevolg hiervan is dat leerlingen te 
weinig aandacht krijgen en leerlingen 
op elk niveau onvoldoende uitgedaagd 
worden. Hetzelfde geldt voor middelbare 
scholen. De schoolbesturen zijn te groot, 
scholen te massaal en klassen te vol 
voor individuele aandacht.FVD vindt dat de leerkracht meer 
professionele ruimte en vertrouwen 
moet krijgen en daarbij meer eigen 
verantwoordelijkheid voor goed 
onderwijs dient te krijgen. Als aanzien en 
beloning van leerkrachten omhoog gaat, 
de groepen kleiner worden, de werkdruk 
daalt en het passend onderwijs zoveel 
mogelijk wordt vervangen door speciaal 
onderwijs, wordt het beroep van 
leerkracht weer een stuk aantrekkelijker 
waardoor er meer instroom plaatsvindt 
en het lerarentekort opgelost kan 
worden.Hoofdstuk 7: Onderwijs, Cultuur en Wereldbeschouwing
Basis- en voortgezet onderwijs94
Wij willen:  
• Minder algemeen vormend beroepsonderwijs. Binnen het (V)MBO praktische 
leerlijnen voor specifieke vakgerichte opleidingen;  
• In de praktische leerweg focus op ontwikkeling van vaardigheden, vakmanschap 
en ondernemerschap;  
• Ná het MBO binnen het bekostigd onderwijs een doorlopende leerlijn creëren 
waarbij een leerling zich via de praktische leerlijn kan doorontwikkelen tot een 
‘meester’ in zijn vak (en dus ook kan excelleren);  
• In de praktische leerweg de onderwijsprogramma’s mede laten bepalen 
door leermeesters en ervaren vakmensen. Dus meer gezamenlijke 
verantwoordelijkheid van bedrijven en scholen voor de regionale invulling van 
onderwijsprogramma’s in het beroepsonderwijs;  
• Opzetten van een validatiesysteem voor vakmanschap en vaardigheden (naast 
validatie van kennis);  
• Bestaande instituten beoordelen op hun toegevoegde waarde en deze instituten 
opheffen als die er niet meer is (zoals het meld- en expertisepunt van SBB);  
• Buiten de bestaande structuren ruimte geven voor innovatie zoals nu 
plaatsvindt binnen de Ambachtsacademie. Kennis vergaren via pilots en 
experimenteren en bekostigen van dit soort nieuwe opleidingen.Vakscholen & 
MBO .95
FVD Concept verkiezingsprogramma 2021-2025
De vraag naar gekwalificeerde 
vakmensen is groot. Er zijn tekorten in de 
zorg, de techniek, de bouw, het onderwijs 
en het ambacht. Het beroepsonderwijs 
zou leerlingen moeten opleiden naar 
de behoefte op de arbeidsmarkt 
aan vakbekwame medewerkers en 
ondernemers. Wegens ‘algemene 
vaardigheden’ en de ‘kenniseconomie’ 
zijn onze beroepsopleidingen brede, 
algemene opleidingen geworden.
Dit doet geen recht aan de praktisch 
ingestelde leerlingen. Daardoor zijn de 
uitvalpercentages hoog en verlaten veel 
jongeren zonder een diploma de school. 
De jongvolwassenen die de opleiding 
wél afronden zijn nauwelijks in staat een 
specifiek vak uit te oefenen, simpelweg 
omdat ze dit niet hebben geleerd. 
Hierdoor is een tekort ontstaan aan 
vakmensen. 
 
FVD wil dat het beroepsonderwijs 
(VMBO en MBO) anders wordt ingericht. 
In het beroepsonderwijs moet een 
scheiding worden aangebracht tussen een theoretische en praktische leerweg. 
Beroepen die zich beter lenen voor een 
theoretische leerlijn, kunnen via die 
route worden aangeleerd. Leerlingen 
die echter het talent hebben met hun 
handen te werken en die gemakkelijker 
via hun handen leren, kunnen via een 
praktische leerweg hun vaardigheden en 
vakmanschap ontwikkelen. 
Voor de invulling van de praktische 
onderwijsprogramma’s moet een 
nadrukkelijke rol worden weggelegd 
voor ervaren leermeesters en 
vakmensen uit desbetreffend vakgebied. 
Dat betekent dat we niet langer het 
primaat leggen bij logge instituties en 
organisaties, maar dat we scholen en 
bedrijven (in de regio) heel praktisch 
samen de verantwoordelijkheid geven 
voor de invulling van de actuele en 
adequate onderwijsprogramma’s. FVD 
wil ruimte voor de professionaliteit van 
docenten en ervaren leermeesters/
vakmensen die samen door 
uitwisseling van kennis en kunde het 
beroepsonderwijs vormgeven.Hoofdstuk 7: Onderwijs, Cultuur en Wereldbeschouwing
Vakscholen & MBO96
Wij willen:  
• Meer inzetten op Nederlands onderwijs.  
• Terughoudendheid bij het werven van internationale studenten naar Nederland.  
• Strengere toelatingseisen voor studenten.  
• Universiteiten zijn opleidingsinstituten, geen bedrijven: minder inzetten op 
vastgoedportefeuilles en winst maken, maar aandacht richten op het geven van 
onderwijs.  
 
• Geen ‘cancel culture’, ‘diversity officers’ of ‘safe spaces’ op universiteiten.  
• Stoppen met het betalen van scholen en universiteiten op basis van het aantal 
mensen dat een diploma haalt (output-financiering). Want daarmee stimuleert 
de overheid de daling van het niveau van het onderwijs.HBO en 
Universiteit .97
FVD Concept verkiezingsprogramma 2021-2025
Universiteiten zijn ooit bedoeld 
als kleinschalig onderwijs, gericht 
op leidinggevende posities in de 
wetenschap of de nationale bestuurlijke 
top. De extreme internationalisering 
van de universiteiten, waardoor een mix 
van Nederlandse en Duitse studenten 
psychologie les krijgen in matig Engels, 
gedreven door niets dan financiële 
overwegingen - onder het mom 
van ideële - heeft het niveau van de 
studenten, de docenten en de papers en 
scripties sterk doen dalen. Daarbij leren 
Nederlandse studenten zichzelf niet 
meer te verwoorden in het Nederlands 
op een hoog niveau. Gevolg: een 
Nederlands dat beneden de maat is én 
een Engels dat dat ook is. 
Daarbij: de Nederlandse cultuur raakt zo 
steeds meer vergeten. 
Universiteiten krijgen betaald per 
afgestudeerde student, dus hoe meer 
studenten afstuderen, hoe meer 
universiteiten kunnen verdienen. Geld dat 
meestal wordt geherinvesteerd in het 
bouwen van moderne gebouwen - zoals 
de Uithof in Utrecht of Roeterseiland in 
Amsterdam - die weinig inspirerend zijn 
en vooral lijken te moeten bijdragen aan 
de ‘status’ van de Raad van Bestuur. De massale toestroom van studenten heeft 
onvermijdelijk een nivellering tot gevolg. 
Een universiteitsdiploma is daardoor 
steeds minder waard. 
Het kernelement kennis opdoen omwille 
van kennis en zo een elite opleiden 
raakt steeds meer op de achtergrond. 
Universiteiten zijn bedrijven geworden, 
op zoek naar de meeste winst. 
Tot slot: universiteiten zijn een vrije 
ruimte waar je je geest kunt scherpen. 
Door de politisering, moralisering én 
nivellering is dat steeds minder het 
geval. Activisme is steeds aanweziger. 
Studenten krijgen steeds minder 
ruimte om spannende ideeën te 
onderzoeken of te ontwikkelen. En als 
een student dat wel doet, verlangen 
andere studenten dat ze daar niet mee 
geconfronteerd hoeven te worden: safe 
spaces. Als er ergens een plek is waar 
de vrijheid van meningsuiting tot in 
de meest verregaande consequenties 
gehandhaafd moet worden, is het wel de 
universiteit.
FVD is van mening dat universiteiten 
weer terug moeten naar hun kern 
waarin het onderwijs centraal staat voor 
studenten die graag uitgedaagd willen 
worden.Hoofdstuk 7: Onderwijs, Cultuur en Wereldbeschouwing
HBO en Universiteit98
Wij willen:  
• Al die mooie dingen die het Westen heeft voortgebracht weer onderwijzen en 
uitdragen.  
• Stoppen met het subsidiëren van segregatie.  
• Gratis toegang tot Rijksmusea voor Nederlanders (op vertoon van 
identiteitsbewijs of paspoort).  
• Subsidies voor conserveren, restaureren en expliciteren.  
• Overheidsgebouwen worden gebouwd in neoklassieke stijl.  
• Het Frysk als Tweede Rijkstaal behouden.  
• Bescherming van Nederlands historisch erfgoed.  
• Geen hedendaagse normen en etiketten plakken op historische monumenten.  
• Heldere restauratie- en subsidieprocedures voor monumenten.  
• Nieuwbouw die past binnen historisch aanzicht.  
• Maatwerk voor behoud historische kerkgebouwen.Kunst, cultuur  
en erfgoed .99
FVD Concept verkiezingsprogramma 2021-2025
Wij koesteren ons (historisch) erfgoed 
en onze stedenbouw. De geschiedenis 
die onze cultuur kent en de verbeelding 
die daaruit is voortgekomen in de 
vorm van gebouwen en standbeelden, 
muziek, literatuur en religie: het is van 
onschatbare waarde. Dat erfgoed moet 
dan ook goed beschermd worden. Met 
oog voor de kijk van onze voorouders 
op de geschiedenis.
Op dit moment subsidieert de 
Nederlandse overheid segregatie-
bevorderende, weg-met-ons projecten; 
terwijl museumdirecteuren datgene 
waar we trots op mogen zijn, het 
mooiste en beste dat het Westen heeft 
voortgebracht, onderschoffelen. Dat 
moet veranderen. Wij willen de Europese 
klassieke muziek en kunst, cultuur en kennis veel meer onderwijzen op 
scholen en uitdragen in de media; en het 
gedachtengoed van filosofen ontsluiten 
voor een breder publiek, bijvoorbeeld via 
educatieve documentaires.
De afgelopen decennia is gepoogd de 
Nederlander van zijn geschiedenis te 
vervreemden en van zijn cultuur los te 
snijden. Dit moet niet alleen stoppen, 
het moet worden teruggedraaid. Voor 
effectief cultuurbeleid hoeft niet meer 
geld te worden uitgegeven; het huidige 
budget moet anders en beter worden 
besteed. En alle gebouwen die door 
(semi)overheden worden neergezet 
moeten zo mooi zijn dat iedere 
Nederlander er trots op kan zijn. Een 
nieuw Paleis voor de Volksvlijt zouden wij 
graag zien verschijnen.Hoofdstuk 7: Onderwijs, Cultuur en Wereldbeschouwing
Kunst, cultuur en erfgoed100
Wij willen:  
• Beschermen van de mogelijkheid om met cash geld te betalen.  
• Burgers de baas laten zijn over hun eigen data, in plaats van Bigtech-bedrijven.  
• Intrekken van de Sleepwet.  
• Stoppen anti-MKB EU-wetgeving, zoals de General Data Protection Regulation 
2018.  
• Strengere sancties van de Meldplicht Datalekken onder de WBP.  
• Een Nederlandse variant maken van de GDPR 2018.  
• Dataverzameling vanuit de overheid beperken. Mogelijkheid burger opvragen 
data-dossier.  
• Verplichting tot privacy en security by design.  
• Mensen de mogelijkheid geven om geen statisch ip-adres te nemen.  
• Als overheid geen gebruik maken van Huawei en andere riskante Chinese 
apparatuur.  
• Afschaffen nutteloze cookiewet en verplichte meldingen daaromtrent.Privacy en  
digitalisering .101
FVD Concept verkiezingsprogramma 2021-2025
Privacy zien wij als voorwaarde voor 
een vrije samenleving. De Nederlandse 
grondwet waarborgt door het recht op 
briefgeheim dat iedere burger zonder 
toezicht van overheidswege en zonder 
(zelf)censuur vertrouwelijk met anderen 
kan communiceren. Door verregaande 
digitalisering is het echter mogelijk om 
enorme hoeveelheden privacygevoelige 
informatie te vergaren en op te slaan.
Ook wordt het steeds moeilijker om het 
recht op “vergetelheid” te laten gelden. 
Big Tech-bedrijven verkopen grote 
hoeveelheden persoonlijke data door. 
Het beveiligen van deze informatie en 
beperken van doorverkoop is veel te 
slecht gewaarborgd.
 
Wij zijn voor een minimale 
dataverzamelingen door de overheid 
en Big Tech-bedrijven. Dat kan al door 
betere handhaving van reeds bestaande 
wet- en regelgeving. Dat gebeurt niet. 
De Autoriteit Persoonsgegevens heeft 
in 2019 bijna 27.000 datalek-meldingen ontvangen, maar noemenswaardige 
sancties blijven achterwege.
Zonder goede privacybescherming, 
geen vrijheid. Schendingen van 
privacy zijn een internationaal, 
grensoverschrijdend probleem 
geworden. De uitwerking van de 
Brusselse wetgeving (GDPR) naar de 
Nederlandse AVG heeft geleid tot een 
onmogelijke kluwen aan wetjes en 
regeltjes. Die het bovendien MKB’ers en 
ZZP’ers extreem moeilijk maken om aan 
klantenbinding te doen.
De dreiging vanuit jihadistische 
hoek mag geen excuus voor 
massasurveillance worden. 
Inlichtingendiensten moeten meer 
bevoegdheden en middelen krijgen om 
de radicaal-islamitische dreiging in de 
gaten te houden. Maar daarbij hoeft 
de privacy van gewone Nederlanders 
niet in het geding te komen. FVD wil 
het referendum over de Sleepwet 
respecteren en die wet intrekken.Hoofdstuk 7: Onderwijs, Cultuur en Wereldbeschouwing
Privacy en digitalisering102
Wij willen:  
• Openbaarheid van algoritmen die door social media platformen worden 
gebruikt.  
• Geen censuur van niet-strafbare uitingen. Big Tech-bedrijven mogen alleen 
strafbare uitingen modereren.  
• Adequate beroepsmogelijkheden voor content-aanbieders die door de 
platformen geweerd en/of benadeeld worden qua zichtbaarheid en/of 
‘monetization’- mogelijkheden.  
• Ruime mogelijkheden voor alternatieve platformen.Big Tech en de 
publieke ruimte .103
FVD Concept verkiezingsprogramma 2021-2025
De opkomst van het internet in de 
tweede helft van de jaren ’90 werd 
gekenmerkt door een geest van vrijheid. 
Alles was mogelijk, alles was gratis 
en iedereen had toegang. De pioniers 
van het ‘vrije internet’ hadden een 
libertarische vrijplaats voor ogen, waar 
zonder hiërarchie en formele instituties 
alles met alles en iedereen verbonden 
was en vrije informatie-uitwisseling 
tussen burgers kon plaatsvinden.
In de VS werd in die jaren ‘Section 
230’ aangenomen. Hiermee werd 
bepaald dat internet-service providers 
weliswaar juridisch niet konden 
worden aangesproken op de inhoud 
van hetgeen er op hun platform werd 
gezet door gebruikers (ze werden dus 
niet als ‘publishers’ beschouwd); maar 
waarin ze wél werden gestimuleerd om 
eigen standaarden te ontwikkelen en te 
onderhouden om ‘schadelijke’ content 
op hun platformen te weren.
 
Sindsdien zijn sociale media 
platformen enorm gegroeid en hebben 
miljarden dagelijkse gebruikers. Het 
verdienmodel van deze platforms 
bestaat voornamelijk uit advertentie-
inkomsten. Daarom was het in kaart 
brengen van het gebruikersgedrag van meet af aan ook onderdeel van hun 
algoritmes. Hoe gerichter advertenties 
kunnen worden ingezet, hoe meer ze 
immers waard zijn. Inmiddels is bereik 
en belang van deze platformen zo groot 
dat zij een boodschapper, commercieel 
of anderszins, geheel kunnen maken of 
breken. 
Het opstellen van concurrerende 
platformen is bijna onmogelijk. 
Doordat deze platformen jaren 
hebben kunnen bouwen aan 
intelligente gedragsmonitoring en aan 
gedragsturende algoritmen, bepaalt 
een beperkt aantal steenrijke Big Tech 
bedrijven nu als het ware de inhoud van 
de publieke informatieruimte en het 
opinieklimaat. 
Maar social media-platformen zijn 
door hun semi-monopoliepositie niet 
zomaar meer private aanbieders, maar 
onderdeel van de publieke ruimte. 
Daarom is censuur er ongepast. Als een 
uiting niet wettelijk strafbaar is, mogen 
Big Tech-bedrijven die uiting voortaan 
niet langer verwijderen en de plaatser 
ervan niet straffen. Zo voorkomen we 
dat de vrijheid van meningsuiting en de 
bandbreedte van het publieke debat 
oneigenlijk worden ingeperkt.Hoofdstuk 7: Onderwijs, Cultuur en Wereldbeschouwing
Big Tech en de publieke ruimte