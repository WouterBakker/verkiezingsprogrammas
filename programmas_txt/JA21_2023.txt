CONCEPT-VERKIEZINGSPROGRAMMA JA21
2023 - 2027
Inhoud
1. Inleiding  ............................................................................................................................................... 1
2. Democratie en Bestuur  ................................................................................................................. 3
3. Asiel en Migratie  .............................................................................................................................. 7
4. Energie en klimaat  .......................................................................................................................... 15
5. Economie, Werk en Ondernemen  ............................................................................................. 21
6. Wonen en bereikbaarheid  ............................................................................................................ 27
7. Natuur en landbouw  ....................................................................................................................... 33
8. Veiligheid en Justitie  ...................................................................................................................... 41
9. Volksgezondheid, zorg en sport  ................................................................................................ 49
10. Onderwijs, cultuur en wetenschappen  .................................................................................. 57
11. Europese Unie  ................................................................................................................................. 61
12. Defensie en buitenlands beleid ................................................................................................ 641
Concept-verkiezingsprogramma1. Inleiding
In dit verkiezingsprogramma leest u de plannen van JA21 
voor Nederland. JA21 is overtuigd van de kracht van de 
Nederlandse samenleving en JA21 gelooft dat Nederland 
alles in zich heeft voor een glansrijke toekomst. Die 
glansrijke toekomst is alleen niet vanzelfsprekend. 
Nederland is immers meer dan een decennium geregeerd 
zonder duidelijke visie; met een te reactieve politiek 
zonder helder toekomstperspectief voor de Nederlandse 
maatschappij.  
JA21 wil dit anders: wij presenteren vanuit onze 
conservatief-liberale overtuiging een integrale visie op 
de Nederlandse samenleving en de rol van de overheid 
daarin. Dit betekent dat wij enerzijds geloven in de kracht 
van de individuele vrijheid: u kiest zelf hoe u uw leven wilt 
inrichten, niet de overheid. JA21 staat voor een Nederland 
waarin mensen gestimuleerd worden om hun hoofd boven 
het maaiveld uit te steken. Of dat nu is door gebruik te 
maken van hun vrijheid van meningsuiting of door hard 
te werken. Wij geloven  in een Nederland waarin mensen 
zich vrij voelen om te zeggen wat ze denken, waarin 
mensen aangemoedigd worden om verantwoordelijkheid 
te nemen voor hun eigen leven en waar mensen  beloond 
worden voor hun werk. We geloven in zeggenschap over 
eigen leven en omgeving.
Anderzijds ziet JA21 ook dat de mens meer is dan een 
individu. Elk individu maakt deel uit van een gezin, familie, 
stad en regio. Deze gemeenschappen zijn meer dan de 
som der delen: ze zijn waardevol en geven betekenis 
en structuur aan de levens van mensen. Onze kleine 
gemeenschappen, met elk hun eigen subculturen en 
tradities, verdienen het dan ook om beschermd te worden 
en te blijven voortbestaan. Dat vraagt om decentrale 
besluitvorming, om luisteren naar de bevolking en om 
terughoudendheid van de overheid om te bepalen wat goed is voor mensen. Daarnaast vraagt deze bredere kijk 
op de mens ook om het nemen van verantwoordelijkheid 
voor elkaar. In de eerste plaats binnen de gemeenschappen 
zelf, maar als dit niet lukt door hulp vanuit de overheid. 
JA21 staat ook voor empathie, en de bereidheid om 
mensen weer op de been te helpen als ze te maken krijgen 
met zware tegenslagen.
Deze visie op de samenleving, waarin de overheid er 
voor de burger is in plaats van andersom, leidt tot een 
samenhangend plan met aandacht voor alle relevante 
beleidsterreinen om Nederland de komende jaren vrijer, 
welvarender en meer verenigd te maken. 
Wij zetten deze visie in de volgende hoofdstukken uiteen op 
basis van een indeling in de 11 grote dossiers: Democratie 
en Bestuur over een overheid die mensen daadwerkelijk 
zeggenschap en inspraak geeft zodat individuen en 
gemeenschappen hun leven naar eigen voorkeur kunnen 
inrichten. Asiel en Migratie over restrictief en humaan 
beleid dat een einde maakt aan ongecontroleerde 
massa-immigratie. Klimaat en Energie over schone, 
betrouwbare en betaalbare energie voor de toekomst, met 
oog voor onze welvaart en ons landschap. Economie en 
Ondernemen over het belang van lastenverlichting voor 
de middeninkomens en de vrijheid om te ondernemen. 
Wonen en bereikbaarheid over betaalbare woningen 
en een goede infrastructuur in het hele land. Natuur 
en Landbouw over een florerende natuur met ruimte 
om te boeren. Veiligheid en Justitie over een krachtig 
veiligheidsapparaat met een strenge maar rechtvaardige 
strafrechtketen. Volksgezondheid, Zorg en Sport over het 
belang van een vitale bevolking en een zorgsysteem dat 
klaar is voor de toekomst. Onderwijs over het stimuleren 
van vrij denken en scholen die excellentie bevorderen. 2
Concept-verkiezingsprogrammaEU en Euro over het belang van de bescherming van de 
Nederlandse soevereiniteit en welvaart. Defensie en 
Buitenlands Beleid over een moderne krijgsmacht en een 
realistische buitenlandpolitiek. 
In al deze dossiers maakt JA21 fundamenteel 
onderscheidende keuzes ten opzichte van andere partijen. 
Onze plannen zijn haalbaar, realistisch, en stellen bovenal 
de belangen van de Nederlandse bevolking, uw belangen, 
voorop. 
Op 22 november is het tijd om Nederland weer op orde te 
krijgen. Met uw stem gaat JA21 dat voor u doen.
Rick Maas  
Voorzitter programmacommissie3
Concept-verkiezingsprogramma2. Democratie en Bestuur
“Wat Nederlanders vinden moet maatgevend 
worden voor het politieke beleid, ongeacht hun 
opleidingsniveau, inkomen of het landsdeel 
waar zij wonen.”
Nederland is toe aan een nieuwe bestuurscultuur met 
een overheid die veel dichter bij de mensen staat. Joost 
Eerdmans benoemde dit al in 2002, eerst samen met 
Pim Fortuyn, en strijdt nu al ruim 20 jaar voor dit ideaal. In 
deze nieuwe bestuurscultuur gaat het JA21 in de eerste 
plaats om het behartigen van uw belangen: uw dagelijks 
leven, uw familie en andere naasten, uw perspectief op 
een gelukkig leven waarin u alles uit uw talenten kunt 
halen. Politieke keuzes gaan uiteindelijk om uw huis en 
straat, om uw dorp of stadswijk. Wat wij voorstellen staat 
in het teken van wat voor alle Nederlanders bereikbaar 
moet zijn: mooie jeugdjaren, een goed diploma, eigen 
partnerkeuze, een koopwoning, een fijn gezin voor wie 
dat wil, en een welvarende en tegen die tijd verdiende 
oude dag. Dat was de norm in Nederland en dat moet 
weer de norm worden.
Hiervoor is echter een andere overheid nodig dan wij de 
afgelopen jaren hebben gezien.JA21 wil:
 4Een betrokken overheid die de Nederlandse 
normen en waarden uitdraagt.
 4Geen visieloos management, maar een overheid 
die zegt wat zij doet en doet wat zij zegt.
 4Meer macht voor de wetgevende macht, de 
volksvertegenwoordiging.
 4Meer zeggenschap van burgers over hun 
leefomgeving, dus decentralisatie waar mogelijk.
 4Referenda over onder meer het migratiebeleid, de 
bevolkingsgroei en de klimaataanpak.
 4Betere democratische controle door middel van 
gekozen burgemeesters en Commissarissen van 
de Koning.
 4Betere bescherming van de klassieke vrijheden 
als vrijheid van meningsuiting.
 4Een Nationaal Programma Democratisering 
en Regio om directere inspraak van alle 
Nederlanders te bevorderen.4
Concept-verkiezingsprogrammaNederland is onder de verschillende kabinetten-Rutte 
te bureaucratisch bestuurd: grote problemen zijn niet 
structureel aangepakt maar slechts vooruitgeschoven. 
De stikstofcrisis, wooncrisis, migratiecrisis, energiecrisis 
en koopkrachtcrisis lossen we op door niet meer uit te 
stellen, maar aan te pakken. Niet vanuit bureaucratie, 
maar vanuit de kennis, ervaring en vanuit de wens van u, 
de Nederlandse burger.
Versterken van betrokkenheid
De Nederlandse bevolking is tot nu toe te weinig betrokken 
bij het oplossen van deze problemen. JA21 richt zich 
daarom op betere en directere democratische inspraak 
bij het nemen van grote beleidsbeslissingen.
JA21 gaat uit van geëmancipeerde en zelfbewuste 
burgers, niet van een burger onderworpen aan een grote 
overheid. Wij zijn wars van betutteling en wij geloven 
dat mensen zelf het best kunnen bepalen wat goed voor 
hen en voor hun gemeenschap is. Maar dan is het wel 
belangrijk dat burgers betrokken en gehoord worden bij de 
politieke besluitvorming. Kortom; dat wat Nederlanders 
vinden relevant wordt voor het politieke beleid ongeacht 
hun opleidingsniveau, inkomen of het landsdeel waar zij 
wonen.
Daarom is het belangrijk om de invloed van burgers op 
het bestuur te vergroten. JA21 wil dit op verschillende 
manieren voor elkaar krijgen.
Decentrale besluitvorming
In de eerste plaats wil JA21 dat besluiten op een 
zo decentraal mogelijk niveau genomen worden: 
beslissingen die door een gemeente genomen kunnen worden, mogen niet door de provincie of door het rijk 
worden genomen. Dit heet subsidiariteit en dat principe 
gaan we in ere herstellen. Hierdoor kunnen mensen meer 
grip krijgen op overheidsbeleid, bijvoorbeeld binnen 
hun gemeenten. JA21 heeft immers het vertrouwen dat 
burgers zelf het beste weten wat wel en niet goed is voor 
hun leefomgeving.
Versterken van de volksvertegenwoordiging
Om de invloed van burgers op het politieke beleid 
te vergroten moet de volksvertegenwoordiging, de 
wetgevende macht dus, worden versterkt in verhouding tot 
de rechterlijke macht en de uitvoerende macht. Hiervoor is 
het nodig dat de wetgevende macht haar onafhankelijkheid 
herwint. JA21 wil dit op drie manieren bereiken.
In de eerste plaats wil JA21 de vorming van 
minderheidskabinetten stimuleren. Een 
minderheidskabinet kan een coalitie zijn, maar ook een 
kabinet van één partij. De regering moet dan voor het 
laten aannemen van wetten en voorstellen steeds op zoek 
naar wisselende meerderheden. Dat versterkt de invloed 
van de bevolking op de wetgeving in belangrijke mate.
In de tweede plaats pleit JA21 voor de invoering van een 
gedeeltelijk districtenstelsel. Het huidige kiesstelsel 
met landelijke kandidatenlijsten garandeert niet dat alle 
regio’s in Nederland goed vertegenwoordigd worden. In 
een gedeeltelijk districtenstelsel waar mensen zowel voor 
landelijke als voor regionale politiek vertegenwoordigers 
kunnen kiezen is dat wel zo. Regionaal gekozen 
volksvertegenwoordigers zijn dan voor hun herverkiezing  
afhankelijk van de kiezers in hun district en kunnen dus 
veel onafhankelijker van de regering en hun partij opereren. 
Dat versterkt de invloed van kiezers op de politiek.5
Concept-verkiezingsprogrammaIn de derde plaats wil JA21 zorgen dat de stem van de 
bevolking niet alleen tijdens verkiezingen gehoord wordt, 
maar dat Nederlanders de kans krijgen om zich tussentijds 
uit te spreken over belangrijke kwesties. Hiervoor pleit 
JA21 voor de invoering van referenda. Grote vraagstukken 
over migratie, het klimaat, de euro of de natuur kunnen 
dan ook tussen verkiezingen door aan burgers worden 
voorgelegd.
Meer democratische bestuursposities
Daarnaast wil JA21 het aantal democratisch verkozen 
posities binnen het openbaar bestuur vergroten. 
Nederland loopt hierin niet alleen achter ten opzichte 
van bijna alle andere landen, maar het aantal onverkozen 
bestuursposities is ook niet goed voor de democratische 
invloed van burgers. Daarom wil JA21 gekozen 
burgemeesters en gekozen Commissarissen van de 
Koning. 
Meer aandacht voor onze grondrechten en 
identiteit
Naast het versterken van de democratische inspraak 
van Nederlanders, gaat  JA21 ook zorgen voor een 
betere bescherming van onze grondrechten. Dit doen wij 
vanuit de gedachte dat de kracht van onze samenleving 
de democratische erkenning van verschillende visies, 
levenswijzen, religies en seksuele voorkeuren is. Om de 
vrije democratische samenleving te garanderen, dienen 
klassieke grondrechten en vrijheden als vrijheid van 
meningsuiting, het kiesrecht, vrijheid van vereniging en 
godsdienstvrijheid het fundament ervan te vormen. Voor 
JA21 is dit het strijden waard, waarbij politieke correctheid 
van minder groot belang is dan openheid, eerlijkheid en 
duidelijkheid. Een goed functionerende democratische rechtsstaat 
met zelfbewuste burgers die vergaande klassieke 
vrijheidsrechten hebben waar zij tegenover de overheid 
een beroep op kunnen doen, is een belangrijk deel van de 
Nederlandse identiteit. 
De klassieke waarden van een pluralistische democratie 
zijn echter geen gegeven, ze moeten voortdurend 
nagestreefd en opnieuw bevestigd worden. Een van de 
belangrijkste waarden is de voornoemde vrijheid van 
meningsuiting; deze is fundamenteel voor een liberale 
rechtsstaat. Deze vrijheid komt helaas in toenemende 
mate onder druk te staan, bijvoorbeeld door  islamisering,  
en door het beklemmend politiek-correct klimaat dat 
de woke-cultuur wil afdwingen. Wanneer de vrijheid van 
meningsuiting in het gedrang raakt, kiezen wij voor een 
overheid die de vrijheid van meningsuiting met hand en 
tand verdedigt. Dus bijvoorbeeld ook als een uitspraak als 
kwetsend wordt ervaren.
Regio’s en achterstandswijken weer aan laten 
haken met een Nationaal Programma
JA21 heeft niet alleen oog voor instituties, wetten en 
regels. Meer dan alle andere partijen ziet JA21 dat er 
een groeiende kloof bestaat tussen de Randstad en 
de regio, tussen rijke stadsdelen en arme wijken. Deze 
groeiende kloof wordt al meer dan 30 jaar door overheden 
genegeerd, met desastreuze gevolgen voor mensen en 
hun leefomgeving: in landelijke gebieden verdwijnen 
steeds meer voorzieningen en trekt de beroepsbevolking 
weg, terwijl tegelijkertijd ook de boerenbedrijven moeten 
sluiten. In stedelijke gebieden weten nog steeds lang niet 
alle wijken te profiteren van de kansen die Nederland te 
bieden heeft.6
Concept-verkiezingsprogramma 4Voor nieuwe landelijke wetgeving moet expliciet 
getoetst worden wat het effect ervan op de 
regio is. Een asieldwangwet die de lokale 
democratie buitenspel zet en dorpen ontwricht, 
of stikstofwetgeving die boerenbedrijven dwingt 
te stoppen, dient bijvoorbeeld tegengehouden te 
worden als de effecten op de regio inderdaad te 
groot zijn. 
 4Voor regio’s dient uitzonderingswetgeving te 
worden opgesteld, onder de kapstok van een 
speciale wet waar nodig. 
 4Het midden- en kleinbedrijf moet gestimuleerd 
worden om de economische groei in de regio te 
bevorderen. 
 4De regio moet beter bereikbaar worden, onder 
andere met de Lelylijn en de Nedersaksenlijn. 
 4Een minister voor de Regio.
 4Ten slotte willen wij dat de basisvoorzieningen 
die dorpen en steden vitaal houden,  worden 
gegarandeerd. Het is voor de leefbaarheid immers 
van cruciaal belang dat mensen in hun eigen 
omgeving naar school kunnen en de dokter 
kunnen bezoeken, maar ook dat zij naar een 
bibliotheek kunnen of een voorstelling kunnen 
bezoeken.
Via deze manieren wil JA21 ervoor zorgen dat 
Nederland niet alleen leefbaar wordt voor alle 
Nederlanders, maar dat mensen ook wezenlijke 
inspraak hebben op beleid dat hun leefomgeving 
beïnvloedt.JA21 heeft als missie het weer aanhaken van afgehaakt 
Nederland. Nederland kent al een Nationaal Programma 
Leefbaarheid en Veiligheid om de leefbaarheid in steden 
te verbeteren. Dit is goed, maar het is bijzonder belangrijk 
om daarnaast ook de regio’s van Nederland weer gelijk 
te stellen aan de Randstad. Hiervoor lanceert JA21 
het Nationaal Programma Democratisering en Regio. 
Binnen deze aanpak zullen Rijk, gemeenten, corporaties, 
schoolbesturen, etcetera meerjarig in de verschillende 
Nederlandse regio’s moeten samenwerken, door met 
collectieve inspraak en inspanning heldere doelen te 
stellen over het herstellen van de betrokkenheid van 
de regio’s bij hun toekomst en het verbeteren van de 
leefbaarheid en het perspectief van inwoners. Daarnaast 
wil JA21 een minister voor de Regio.JA21 wil:7
Concept-verkiezingsprogramma3. Asiel en Migratie
“Nederland heeft cultureel en economisch de 
grenzen voor asiel en migratie bereikt. JA21 
maakt migratie weer beheersbaar.”
Als op één dossier een fundamentele koerswijziging 
nodig is, dan is het op migratie. Het falende migratiebeleid 
drukt zwaar op alle facetten van de samenleving en is 
hiermee het grootste probleem waarmee Nederland 
momenteel te kampen heeft.JA21 wil:
 4Geen asielopvang in Nederland meer.
 4Goede en humane opvang in de eigen regio.
 4Het Deense beleid als voorbeeld.
 4Baas over eigen migratiebeleid.
 4Beheersbare arbeidsmigratie met het 
Nederlandse belang als leidraad.8
Concept-verkiezingsprogrammaDe oorzaak van het falen van het Nederlandse 
migratiebeleid, is dat er in de praktijk amper sprake is van 
beleid. Vrijwel ongecontroleerd kunnen alle vormen van 
migratie, van asiel- tot arbeidsmigratie en van gezins- 
tot studiemigratie, jaar in jaar uit in omvang toenemen. 
Het afgelopen decennium zijn in totaal bijna drie miljoen 
migranten toegelaten. Een netto toename van bijna één 
miljoen migranten. De Nederlandse bevolking groeit 
uitsluitend nog door immigratie, die ons netto veel meer 
kost dan oplevert. Zowel cultureel als economisch. JA21 
heeft laten berekenen dat de kosten voor asiel en migratie 
Nederland bij ongewijzigd beleid de komende vier jaar 
24 miljard euro kosten. Dit is ruim drieënhalf keer de 
totale begroting van de gemeente Amsterdam. Ieder jaar 
opnieuw.
Personen die door een reeks van veilige landen zijn 
gereisd om in Nederland asiel aan te vragen zijn feitelijk 
geen vluchtelingen meer. En tegen de woningnood valt 
niet op te bouwen wanneer het aantal nieuwe migranten 
structureel groter is dan het aantal nieuwe woningen. Ook 
laten we steeds meer arbeidsmigranten uit Oost-Europa 
toe terwijl we 400.000 mensen in de bijstand hebben. 
Ons migratiebeleid is, kortom, onlogisch en onhoudbaar. 
Maar het kan écht anders. Dat is een kwestie van 
politieke keuzes. En JA21 kiest voor een streng, humaan 
en realistisch migratiebeleid waarbij de belangen van 
Nederland en haar inwoners weer leidend zijn.
Asiel
JA21 wil met name asielmigratie beperken, gezien de 
impact die deze vorm van immigratie heeft op ons land. 
Nederland beloont 85% van de asielaanvragen met een 
verblijfsvergunning en is daarmee veruit het royaalste 
land van de hele EU. Als gevolg van die aanzuigende werking neemt de instroom van asielzoekers steeds 
verder toe. En dat leidt weer tot het chronische tekort aan 
opvangplekken en overlast rond overvolle AZC’s. Daarbij 
komt dat asielmigranten in veel mindere mate dan andere 
migranten terugkeren. Hierdoor is hun uiteindelijke 
aandeel in het migratiesaldo ook nog eens aanzienlijk 
groter dan de instroomcijfers doen vermoeden: vijf jaar 
na aankomst in Nederland is het netto-aandeel van 
asielzoekers als onderdeel van de totale immigratie reeds 
verdubbeld. 
Asielmigratie legt vanaf het allereerste moment een grote 
druk op de samenleving in cultureel opzicht; asielzoekers 
integreren vaak niet of slechts zeer moeizaam. Bestaande 
waarden, culturen en tradities in Nederland komen daardoor 
onder druk te staan, met als gevolg dat veel Nederlanders 
hun buurten en wijken onherkenbaar zien veranderen. 
Ook economisch is de massale opvang van asielmigranten 
onhoudbaar. Door het hoge inwilligingspercentage wordt 
vrijwel iedere asielzoeker een statushouder.  Al die 
mensen moeten worden gehuisvest, wat de woningnood 
verder laat oplopen en funest is voor de sociale cohesie, 
aangezien het voor Nederlandse starters onmogelijk 
wordt in hun eigen wijk, dorp of stad te blijven wonen. 
Ter illustratie: in Amsterdam gingen in 2021 slechts 23 
van de 7.000 vrijkomende sociale huurwoningen naar 
‘reguliere’ woningzoekenden, terwijl de overige 99,6% 
naar woningzoekenden met een voorrangsregeling 
gingen, waaronder een forse groep statushouders. Ook 
de kosten van asielmigratie zijn, nog naast de druk die 
hierdoor ontstaat op onder andere het onderwijs, de zorg 
en de verzorgingsstaat, op geen enkele manier meer te 
dragen. JA21 heeft wetenschappelijk onderzoek laten 
doen waaruit blijkt dat iedere asielzoeker de schatkist 
800.000 euro kost. 9
Concept-verkiezingsprogramma 4Geen asielopvang in Nederland meer.
 4Opvang in Nederland beperken tot vluchtelingen 
uit onze eigen regio en de mogelijkheid tot 
uitnodigen van geselecteerde UNHCR-erkende 
vluchtelingen met meerwaarde voor Nederland, op 
basis van een strak richtgetal. In beide gevallen op 
tijdelijke basis.
 4Vluchtelingen opvangen in de eigen regio, goede 
monitoring van vluchtelingenstromen en bijdragen 
aan opvanglocaties nabij conflictgebieden.
 4De buitengrenzen van de EU hermetisch afsluiten 
en illegaal binnenreizen nooit belonen met een 
verblijfsvergunning.
 4Het Deense asielmodel invoeren: wie alsnog in 
Nederland asiel aanvraagt overbrengen naar een 
partnerland buiten de EU voor het doorlopen van 
de procedure en eventuele opvang. 
 4Opt-outs uit Europese regelgeving bedingen naar 
Deens voorbeeld.
Tot dit gerealiseerd is zijn op korte termijn stappen 
nodig én mogelijk om de asielstroom fors in te 
dammen.Ten slotte is asielopvang in Nederland ook niet humaan. 
Zo’n 85% van de wereldwijde vluchtelingen neemt 
genoegen met opvang in de eigen regio. Ook voor hen 
is het onrechtvaardig dat de kleine minderheid die 
uit economische motieven doorreist, beloond wordt 
met een verblijfsvergunning en sociale voorzieningen 
in Nederland. Niet zelden een reis over zee waarbij 
jaarlijks vele duizenden migranten de dood vinden als 
gevolg van de aanzuigende werking van het Europese 
en Nederlandse asielbeleid en de geldzucht van 
meedogenloze en nietsontziende mensenhandelaren. En 
niet te vergeten: omdat iedere euro die in asielopvang in 
Nederland wordt gestoken vele malen effectiever ingezet 
kan worden voor opvang in de regio.
Kortom: Nederland heeft een fundamentele herziening 
van het asielbeleid nodig. Een beleid waarmee een einde 
komt aan asielopvang in Nederland. Asielopvang in 
Nederland is onnodig en zeer onwenselijk op culturele, 
economische én humanitaire gronden. JA21 wil:10
Concept-verkiezingsprogramma 4Een zo ruim mogelijke invulling van het criterium 
dat iemand binding heeft met de regio waar hij 
naar wordt uitgezet, teneinde asielzoekers te 
kunnen terugsturen naar veilige derde landen, bij 
voorkeur in de eigen regio.
 4Het eenstatusstelsel afschaffen en de rechten 
van subsidiair beschermden (waaronder 
gezinshereniging) inperken.
 4Verblijfsvergunningen asiel voor onbepaalde tijd 
afschaffen, criteria voor verkrijgen van de status 
EU-langdurig ingezetene maximaal aanscherpen.
 4Een einde aan het vooruitsturen van asielkinderen 
door het thuisfront: grensdetentie ook voor 
alleenstaande minderjarige vreemdelingen 
(AMV’s) inzetten, maximaal aanscherpen criteria 
voor gezinshereniging AMV’s.
 4Afschaffen voorrangsregeling en wettelijke 
taakstellingen voor gemeenten met betrekking tot 
de huisvesting van statushouders.
 4Het vreemdelingenrecht uit het bestuursrecht: 
aparte procedureregels voor asiel en migratie, 
een einde aan procedurestapelen, rechtsmiddel 
hoger beroep en rechtsbijstand schrappen, 
dwangsommen bij overschrijden beslistermijnen 
afschaffen.
 4Een einde aan de overlast door veiligelanders 
(spoor 2-asielzoekers): standaard in 
vreemdelingenbewaring of een gebiedsverbod 
voor alle locaties buiten het AZC-terrein. 
 4Criminele asielzoekers en statushouders met een 
verblijfsvergunning voor bepaalde tijd uitzetten.   4Een tijdelijke asielstop invoeren.
 4De dwangwet definitief van tafel: geen asieldwang 
richting gemeenten.
 4Grensbewaking intensiveren conform de 
aangenomen motie-Eerdmans, invoering van 
permanente grenscontroles aan de binnengrenzen 
conform artikel 25 van de Schengengrenscode 
zolang de asielcrisis voortduurt.
 4Zeer strikte handhaving van de Dublinverordening; 
asielaanvraag moet men afwachten in het land 
van aankomst.
 4Deals in EU-verband met niet-Europese 
landen rond Europa steunen onder heldere 
voorwaarden: geen blanco cheque en geen 
chantagemogelijkheden, maar belonen voor 
het effectief en aantoonbaar inperken van de 
asielstroom richting Europa.
 4Verzet tegen het nieuwe Europese migratiepact 
dat neerkomt op een dwangwet op EU-niveau, 
geen verplichte herverdeling van asielzoekers
 4Het VN Vluchtelingenverdrag van 1951 opzeggen 
conform artikel 44, of aanpassen middels het 
opzeggen van het Protocol van New York uit 1967.
 4Het inwilligingspercentage van asielverzoeken fors 
omlaag
 4Landen niet generiek onveilig verklaren, maar net 
als Denemarken de veiligheidssituatie per regio 
beoordelen zodat asielzoekers kunnen terugkeren 
naar veilige regio’s in hun herkomstland.  
 JA21 wil:11
Concept-verkiezingsprogramma 4Proceskosten van zaken tegen criminele 
asielzoekers betalen uit het budget voor 
ontwikkelingssamenwerking.
 4Stoppen van ontwikkelingshulp, weigeren visa 
en intrekken landingsrechten als sancties tegen 
herkomstlanden die weigeren onderdanen terug te 
nemen.
 4Dat afwijzing ook echt terugkeer betekent: 
illegaliteit strafbaar stellen evenals het faciliteren 
hiervan, stoppen met LVV (‘bed bad brood’) en 
andere vormen van illegalenopvang.
 4Lik-op-stukbeleid tegen statushouders die op 
vakantie gaan naar hun ‘ontvluchte’ land van 
herkomst.
 4Directe aanscherpingen van het overige 
asielbeleid waarin Nederland momenteel minder 
streng is dan op grond van geldende EU-richtlijnen 
is toegestaan.JA21 wil:
Ook op andere vormen van migratie wil JA21 een 
restrictiever beleid. Daartoe zijn scherpe keuzes nodig. 
Met ook hier weer als rode draad: het Nederlandse 
belang.
Arbeidsmigratie
Ons land is de grip op arbeidsmigratie volkomen kwijt. 
Het aantal arbeidsmigranten in Nederland nadert het 
miljoen. De gevolgen zijn dagelijks zichtbaar in talloze 
wijken in ons land: overbewoning, woonoverlast, 
uitbuiting, dakloosheid, Nederlandse werknemers 
die uit de markt worden gedrukt door oneerlijke 
concurrentie en een Nederlandse beroepsbevolking 
die fysieke arbeid verleert. Het is de hoogste tijd om 
arbeidsmigratie te reguleren en terug te brengen tot 
behapbare proporties, waarbij uiteraard ruimte blijft 
voor gereguleerde arbeids- en kennismigratie waar 
onze samenleving behoefte aan heeft.12
Concept-verkiezingsprogramma 4Stoppen met ongereguleerde arbeidsmigratie: 
herinvoering tewerkstellingsvergunningen 
voor werknemers uit de EU en de EER in 
overeenstemming met de vraag en aanbod per 
sector.
 4Aanscherping en strenge handhaving van 
inschrijvingsplicht bij gemeenten.
 4Woonmistanden en uitbuiting hard 
aanpakken: streng controleren en handhaven 
op overbewoning, aanpakken malafide 
verhuurders en uitzendbureaus, invoering 
verhuurdersvergunningen, huisvesting zoveel 
mogelijk op terrein van de werkgever in plaats van 
in woonwijken.
 4Verdringing van Nederlandse werknemers 
tegengaan.
 4Toegang tot sociale voorzieningen maximaal 
beperken.
 4Een einde maken aan de vreemde contradictio in 
terminis ‘werkloze arbeidsmigrant’: bij baanverlies 
vervalt de verblijfsgrond en is terugkeer het 
antwoord.
 4Illegale arbeid bestrijden: hogere boetes en 
strengere handhaving op het tewerkstellen van 
illegalen, met terugwerkende kracht innen van 
belastingen en premies van illegale arbeiders en 
werkgevers. 4Geen laaggeschoolde arbeidsmigratie van buiten 
de EU.
 4Arbeidsmigratie niet als ‘ruilmiddel’ inzetten voor 
het terugnemen van onderdanen door landen 
buiten de EU.
 4Voorkomen dat arbeids- en asielmigratie vermengd 
raken: uitgeprocedeerden niet laten blijven indien 
deze een baan hebben zoals in Duitsland gebeurt, 
niet loslaten van geldende voorwaarden voor 
werken door asielzoekers.
 4Minder afhankelijkheid van arbeidsmigratie door 
betere benutting Nederlands arbeidspotentieel: 
honderdduizenden arbeidsmigranten met 400.000 
Nederlanders in de bijstand is niet uit te leggen.
 4Onze eigen jongeren weer opleiden voor 
krapteberoepen: bouw, logistiek, transport, 
techniek en zorg.
 4Hoogopgeleide kennismigranten met economische 
en maatschappelijke meerwaarde voor Nederland 
welkom heten.  JA21 wil:13
Concept-verkiezingsprogramma 4Het aantal huwelijkspartners dat een persoon kan 
laten overkomen beperken tot maximaal één.
 4De inkomenseis ophogen naar een modaal 
inkomen.
 4Mogelijkheden tot vrijstelling van de inkomenseis 
beperken.
 4Verhoging van de leeftijdsgrens naar 25 jaar voor 
beide partners.
 4Bewijs van de exclusiviteit van de relatie in beide 
landen en het ontbreken van een bloedband.Gezinsmigratie
Naast arbeidsmigratie vormt gezinsmigratie het grootste 
onderdeel van de totale immigratie naar Nederland. Van 
immigranten van buiten de EU vormen gezinsmigranten 
gemiddeld zelfs de grootste groep. De huidige wet- en 
regelgeving omtrent gezinsmigratie, in de praktijk vaak 
huwelijksmigratie, maakt het nog altijd te moeilijk om 
onderscheid te maken tussen migranten die Nederland 
wel en niet iets te bieden hebben.JA21 wil:14
Concept-verkiezingsprogramma 4De eisen voor naturalisatie aanscherpen: pas 
na minstens tien jaar rechtmatig verblijf en bij 
beheersing van het Nederlands op C1-niveau.
 4De eisen voor het inburgeringsexamen 
aanscherpen met nadrukkelijk oog voor het 
integratiepotentieel: enkel kennis van Nederland 
en de Nederlandse taal is onvoldoende; ons 
paspoort is meer dan een simpel reisdocument.
 4Meer juridische ruimte creëren om naturalisatie 
af te wijzen bij een gegrond vermoeden van een 
ideologie die haaks staat op onze manier van leven 
of het streven naar een parallelle samenleving, 
vergelijkbaar met afwijzingen op grond van 1F 
(oorlogsmisdaden en misdaden tegen de vrede of 
menselijkheid).
 4De taaleis in de bijstand strikt handhaven en 
omvormen van een inspanningsverplichting naar 
een resultaatverplichting. Geen Nederlands? Geen 
bijstandsuitkering.
 4Bevorderen van remigratie bij mislukte integratie.
 4Een verbod op versterkte gebedsoproepen.Integratie, inburgering en Nederlandse 
identiteit
De Nederlandse cultuur moet altijd de leidende cultuur 
in onze samenleving zijn en blijven. De multiculturele 
samenleving, voor zover hij ooit bestaan heeft, is mislukt. 
Van die gedachte moeten we afscheid nemen. Waar 
culturen botsen, in de praktijk vaak onze vrije Westerse 
cultuur en de islamitische cultuur, dan prevaleert de onze 
en buigen we niet. Wie van buiten komt, dient in onze 
samenleving te integreren en zich aan te passen. Wanneer 
discriminatie dit proces belemmert dient daartegen 
opgetreden te worden. Maar met één mythe moet krachtig 
worden afgerekend: Nederland is geen racistisch land. 
JA21 accepteert niet dat onze samenleving ontwricht 
wordt door dit verzinsel en wij accepteren ook niet dat 
groepen binnen de samenleving hierdoor tegen elkaar 
worden opgezet.JA21 wil:15
Concept-verkiezingsprogramma4. Energie en klimaat
“Een schoon milieu en een onafhankelijke 
energievoorziening, met betrouwbaarheid en 
betaalbaarheid voorop”
JA21 staat voor betaalbare en betrouwbare energie, een 
schoon milieu en innovatieve oplossingen. Dat alles met 
als doel: een energieonafhankelijk Nederland.
En dat kan. Met de juiste politieke keuzes geven we 
Nederland schoon door aan de volgende generaties, 
dragen we zorg voor onze leveringszekerheid, zijn 
we voor deze primaire levensbehoefte niet langer 
afhankelijk van een instabiel mondiaal speelveld en 
geven we Nederlandse huishoudens en ondernemers 
weer financiële lucht. 4Deelnemen aan onderzoek naar veelbelovende 
innovatieve nucleaire projecten zoals ‘Project 
Pele’ van het Amerikaanse Ministerie van 
Defensie: transporteerbare minicentrales die in 
2025 operationeel kunnen zijn.
 4De mogelijkheden onderzoeken van het 
ombouwen van reeds gesloten kolencentrales 
tot kerncentrales, waarmee de kosten met een 
derde gedrukt kunnen worden, zoals blijkt uit 
onderzoek van het Amerikaanse Ministerie van 
Energie.
 4We houden onze schone kolencentrales open. 
De versterkingsoperatie in Groningen maximaal 
intensiveren en versnellen. Putten niet dichten, 
stikstofinjecties voor bodemstabilisatie realiseren 
en op een verantwoord en bescheiden niveau 
doorgaan met de gaswinning in Groningen.
 4De schadeafhandeling snel, royaal en minder 
bureaucratisch vormgeven en Groningen meer 
dan voorheen laten meedelen in de opbrengsten 
ten behoeve van grotere en nieuwe economische 
en sociale perspectieven voor de Groningers.
 4Andere gasvoorraden op eigen grondgebied 
benutten, onder meer met een snelle 
intensivering van gaswinning op de Noordzee.JA21 wil:
 4Voluit kiezen voor kernenergie: kernenergie 
als dé elektriciteitsbron van de toekomst 
bestempelen.
 4Snel planologische voorwaarden scheppen en de 
aanbesteding starten voor nieuwe kerncentrales 
in Borssele en op de Eemshaven en de 
Maasvlakte.
 4Langdurig commitment afgeven zodat we 
kerncentrales zonder subsidie commercieel 
rendabel kunnen bouwen.
 4Grootschalig inzetten op Small Modular Reactors 
die er in 2030 al kunnen staan: klein, efficiënt en 
door luchtgekoelde systemen niet gebonden aan 
locaties aan het water.
 4Investeren in het onderzoek naar thorium en 
recycling van kernafval.16
Concept-verkiezingsprogrammaJA21 is dé kernenergiepartij bij uitstek en pleit 
onomwonden voor een grootscheepse uitrol van 
kernenergie in Nederland. Sinds ons aantreden in de 
Tweede Kamer hebben wij een groot aantal plannen en 
moties ingediend om deze vorm van energie sneller en 
intensiever uit te rollen. En met reden. Want kernenergie 
is efficiënt, veilig, met de kleinste ecologische voetafdruk 
ook nog eens erg schoon én we sparen ons mooie 
Nederlandse landschap ermee. 
JA21 wil toe naar een toekomst waarin elektriciteit 
vrijwel uitsluitend nog met kernenergie wordt opgewekt. 
Frankrijk, waar elektriciteit al decennia voor zo’n driekwart 
met kernenergie wordt opgewekt, laat zien dat dit mogelijk 
is. En al helemaal met behulp van de recente snelle 
ontwikkelingen en innovatie op dit terrein.
Ook heeft negentig procent van de Nederlandse 
woningen nog een aardgasaansluiting en gaat daar wat 
JA21 betreft niet gedwongen van af. Dat is zolang er nog 
geen betaalbaar alternatief is immers veel te duur en 
laat de energierekeningen nog sneller stijgen. Daarbij is 
aardgas een relatief schone brandstof. Aardgas kan dan 
ook nog lange tijd in onze behoefte voorzien. 
Nederland moet dus werk blijven maken van 
aardgaswinning op eigen bodem. Dat maakt ons minder 
afhankelijk van instabiele landen, vormt een belangrijke 
inkomstenbron en is van belang voor de leveringszekerheid 
van Nederlandse huishoudens en bedrijven.Doen wat werkt
Nederland heeft de beste ingenieurs ter wereld. Ons 
watermanagement, onze polders, dijken en Deltawerken: 
de hele wereld kijkt naar Nederland en wil van ons leren. 
Als er één land is dat in staat is om succesvol en adaptief 
om te gaan met klimaatverandering, dan is het Nederland.
Maar in plaats van Nederland klimaatbestendig te 
maken, kiest de regering tot nu toe voor onhaalbare en 
onbetaalbare klimaatdoelen. In plaats van te kiezen 
voor aanpassing aan het klimaat, kiest Nederland voor 
pogingen om het klimaat aan te passen. Wie betoogt dat 
dit beleid ineffectief is verkondigt geen mening, maar 
heeft aantoonbaar het gelijk aan zijn zijde. 
Op basis van cijfers van de Rijksoverheid berekende het 
KNMI eerder al dat de Nederlandse inspanningen in het 
kader van het klimaatakkoord leiden tot naar schatting 
0,00007 graden minder opwarming. Het aanvullende 
klimaatpakket leidt tot 2030 tot een ‘aanvullende’ 
beperking van de wereldwijde temperatuurstijging van 
slechts 0,000036 graden. Een onmeetbaar klein effect dat 
binnen een dag tenietgedaan wordt door landen als China 
en India, die als gevolg van het Parijse Klimaatakkoord nog 
jarenlang naar een piek in hun uitstoot mogen groeien. 
En zo onmeetbaar klein als de opbrengst is, zo 
astronomisch zijn de kosten. Ook al geeft het kabinet nog 
altijd geen helder en compleet overzicht van de totale 
uitgaven aan klimaatbeleid, hetgeen op forse kritiek van 
de Algemene Rekenkamer kon rekenen, duidelijk is dat 
iedere ratio en financiële degelijkheid overboord gaat 
zodra het om het klimaat draait. 17
Concept-verkiezingsprogramma 4Inzetten op klimaatadaptatie: aanpassen 
aan het klimaat door investeringen in dijken, 
watermanagement, klimaatbestendig bouwen en 
onderzoek naar ‘adaptatie-innovatie’
 4Inzetten op en het bevorderen ondersteunen van 
schone innovatie op het gebied van vervoer en 
industrie, ruim baan geven aan nieuwe schone 
energiebronnen. Wie zegt dat hij zich om het 
klimaat bekommert en CO2 wil reduceren maar 
tegelijkertijd tegen kernenergie is, heeft anno 
2023 allang geen geloofwaardig verhaal meer
 4Niet dogmatisch vasthouden aan akkoorden 
en wetten, zoals de Europese en landelijke 
klimaatakkoorden en klimaatwetten, die ons 
dwingen beleid uit te rollen tegen astronomische 
financiële en maatschappelijke kosten zonder 
meetbaar effect
 4Afzien van klimaatfonds van 35 miljard euro en het 
aanvullende klimaatpakketDenk aan de reguliere uitgaven aan klimaatbeleid, 
bijvoorbeeld het klimaatfonds van 35 miljard, aan de 28 
miljard voor het aanvullende klimaatpakket en aan de 
26.000 euro per Nederlander die de Europese Green Deal 
kost.
JA21 staat voor gezond verstand. Laten we doen wat werkt. 
Met de juiste inzet van onze kennis, kunde en innovatie zijn 
we niet alleen zelf verzekerd van een zorgeloze toekomst, 
maar kunnen we van klimaatadaptatie hét Nederlandse 
exportproduct maken. Goed voor Nederland, goed voor 
de wereld.JA21 wil:18
Concept-verkiezingsprogramma 4Geen Regionale Energiestrategie 2.0 huidige stijl: 
tijd voor een fundamenteel andere keuze voor 
elektriciteitsopwekking
 4Directe stop op nieuwe windparken op land en zee, 
zonnepanelen op daken in plaats van zonnevlaktes 
op grond
 4Indien er toch windturbines op land worden 
geplaatst: strenge afstandsnorm, zoals in 
Denemarken, om schadelijke gezondheidseffecten 
voor omwonenden te voorkomen
 4Met prioriteit inzetten op uitbreiding en 
versterking van het elektriciteitsnet, werk maken 
van opslagmogelijkheden
 4Stoppen met houtige biomassa: geen oerbossen 
verbranden om op papier ‘groene’ energie op te 
wekken die in de praktijk meer CO2 uitstoot dan 
kolen en gasEnergietransitie
De weg die JA21 wil inslaan is duidelijk: van instabiele, 
ontoereikende en horizonvervuilende wind- en 
zonnevlaktes naar kernenergie. Schone, stabiele, 
betaalbare en toekomstbestendige elektriciteitsproductie 
op eigen bodem. Geen dwang en drang, maar vertrouwen 
op en investeren in innovatie. Wanneer alternatieven voor 
fossiele energie écht aantrekkelijker zijn, dan is er geen 
reden om te denken dat de samenleving en de markt 
deze terzijde zullen schuiven.
Het kabinet kiest echter voor een ondoordachte 
energietransitie met grote nadelige gevolgen voor ons 
landschap, onze schaarse ruimte, onze welvaart, onze 
energierekening en ons elektriciteitsnet. Door onszelf 
afhankelijk te maken van onbetrouwbare en instabiele 
energiebronnen zoals wind en zon, te treuzelen met 
kernenergie, schone kolencentrales te sluiten en de 
gaswinning op eigen bodem fors terug te schroeven, is 
onze afhankelijkheid van het buitenland toegenomen en 
onze leveringszekerheid afgenomen. De elektrificatie die 
als gevolg van de energietransitie in sneltreinvaart wordt 
uitgerold, gaat de capaciteit van het net op veel plaatsen 
nu al te boven. Nieuwe woonwijken en winkels moeten 
in grote delen van het land lange tijd wachten op een 
aansluiting. Netcongestie is een groot probleem, dat door 
het verbod op verbrandingsmotoren en de aanstaande 
warmtepompplicht alleen maar verder zal toenemen. JA21 wil:19
Concept-verkiezingsprogrammaBetaalbaarheid als sleutelwoord
Het ideologisch gedreven Europese en Nederlandse 
energiebeleid heeft een grote negatieve impact op de 
portemonnee van gewone Nederlanders. Dat iets basaals 
als het aanzetten van de verwarming of een warme douche 
anno 2023 voor veel gezinnen een serieuze kosten-
batenafweging is geworden, was tot enkele jaren geleden 
onvoorstelbaar. Toch is het de realiteit. Zonder financiële 
compensatiemaatregelen, die in de praktijk niet voor 
lange tijd vol te houden zijn, zou het aantal energiearme 
huishoudens zelfs het miljoen overstijgen, zo becijferde 
TNO. 
Ten onrechte wordt het beeld gecreëerd dat de torenhoge 
energierekening uitsluitend het gevolg is van externe 
factoren. Een beeld waarmee de aandacht wordt afgeleid 
van de politieke keuzes die energie onbetaalbaar hebben 
gemaakt: de ondoordachte energietransitie en de 
hoge belastingen op energie. Het aandeel belastingen 
als onderdeel van de totale energierekening is in 
Nederland het hoogste van Europa. Een steeds hogere 
energiebelasting op gas om huishoudens van het gas te 
forceren, de Opslag Duurzame Energie die sinds dit jaar 
met de energiebelasting is samengevoegd en 21% btw 
over de totale rekening. 
Ook de gedwongen elektrificatie van het wegvervoer 
dreigt een financiële strop te worden voor burgers en 
ondernemers. Terwijl elektrische auto’s voor modale 
inkomens onbetaalbaar zijn en het net een grootscheepse 
elektrificatie simpelweg niet aankan, wordt het rijden 
van benzine- en dieselauto’s steeds duurder gemaakt 
en kondigde Brussel, met steun van Nederland, een 
verbod op de productie van brandstofmotoren af. Ook het 
uitbannen van fossiel goederenvervoer ten faveure van elektrische vrachtwagens dreigt tot forse prijsstijgingen 
voor consumenten te leiden.
Wel is JA21 een voorstander van zuinig en efficiënt met 
energie omgaan. Dat is goed voor de portemonnee en 
CO2-reductie is een bijkomend voordeel van besparingen. 
Isolatie, kritisch kijken naar energieverbruikende 
processen in industrie en bedrijfsleven, nieuwe woningen 
zo energiezuinig mogelijk en gasloos bouwen, dat past 
allemaal in de visie van JA21 voor stabiel, voordelig en 
verstandig energiebeleid.20
Concept-verkiezingsprogramma 4De btw op energie verlagen.
 4De energiebelasting verlagen met als 
absolute prioriteit de energiebelasting op gas, 
het voormalige ODE-onderdeel binnen de 
energiebelasting schrappen.
 4Een Isolatie-offensief: vol inzetten op het isoleren 
van woningen; dé effectieve weg naar een lagere 
energierekening. 
 4Geen warmtepompplicht per 2026.
 4Stoppen met de ‘operatie aardgasvrij’ à gemiddeld 
40.000 euro per woning voor rekening van de 
eigenaar, huizen en bedrijven niet gedwongen van 
het gas.
 4Een onderzoek naar welke woningtypen überhaupt 
aardgasvrij te krijgen zijn om nutteloze en 
grootschalige investeringen te voorkomen. 4Zich verzetten tegen het Europese verbod op 
verbrandingsmotoren.
 4Forse prijsstijgingen voor burgers en ondernemers 
voorkomen door af te stappen van de onhaalbare 
uitrol van emissievrij goederenvervoer.
 4Intrekken van de Wet Collectieve 
Warmtevoorziening en de Wet Gemeentelijke 
Instrumenten Warmtetransitie.
 4Herzien van de Wet Voortgang Energietransitie, 
aardgasverbod nieuwbouw terugdraaien.
 4Geen belastingen als pressiemiddel om 
Nederlanders een andere, ‘duurzamere’ levensstijl 
op te dringen.JA21 wil:21
Concept-verkiezingsprogramma5. Economie, Werk en Ondernemen
“JA21 laat werken meer lonen, moedigt 
ondernemen aan en stimuleert de 
arbeidsmarkt.”
Ondernemende, hardwerkende mensen zorgen voor 
een welvarend Nederland. JA21 is de partij van deze 
ondernemende en werkende mensen. Wij zijn er voor 
u: de hardwerkende Nederlanders die hun leven in 
eigen hand nemen, hun schouders eronder zetten en 
doen wat ze moeten doen. U zorgt voor onze welvaart. 
Het is ook uw geld dat het mogelijk maakt dat de 
overheid kan investeren in publieke voorzieningen en 
uw geld zorgt er ook voor dat wie door ziekte, leeftijd 
of tijdelijke werkloosheid niet kan werken, kan rekenen 
op een volwaardig vangnet. Voor u, de ondernemer of 
werknemer, maakt JA21 zich sterk, zodat u erop kunt 
rekenen dat uw bijdrage aan Nederland wordt gezien, 
gewaardeerd en fatsoenlijk beloond.JA21 wil:
 4Een overheid die ondernemers en werknemers 
niet frustreert, maar faciliteert.
 4De inkomstenbelasting sterk vereenvoudigen.
 4Minder regeltjes, regelingen, belastingen en 
verplichtingen voor een gezond en concurrerend 
ondernemersklimaat.22
Concept-verkiezingsprogrammaHet sociaaleconomische beleid van JA21 gaat uit van de 
volgende principes:
Niet alles is de taak van de overheid. Wij stellen ons 
daarom telkens de vraag of de overheid wel moet ingrijpen 
in de markt. Met andere woorden; vraagt het probleem om 
een collectieve aanpak, of blijft de verantwoordelijkheid 
bij de burger?
Een ideale overheid is sociaal, maar niet betuttelend. 
De overheid intervenieert niet in de inkomens van haar 
burgers door een circus aan toeslagen, maar zorgt er door 
lage(re) belastingen voor dat mensen kunnen leven van 
hun inkomen en zélf kunnen bepalen waar zij hun geld aan 
uitgeven. 
Eenvoud is de basis van het systeem, we moeten af van 
complexe en gedetailleerde regelgeving. Eenvoud vraagt 
ook om transparantie: Het moet voor elke burger helder 
en duidelijk zijn hoe ons belastingsysteem in elkaar zit, 
wat een burger betaalt en waar de overheid dat geld aan 
uitgeeft. 
Werken moet lonen
In Nederland is door de jaren heen een pervers fiscaal 
systeem opgebouwd, waarbij meer, harder of beter werken 
in wezen wordt bestraft. Werken wordt zo hoog belast dat 
mensen netto relatief steeds minder geld overhouden. 
Anderen, die minder werken, worden door de overheid 
juist gesubsidieerd met een waaier aan toeslagen, 
waardoor men uiteindelijk onderaan de streep net zoveel 
geld ontvangt als iemand die de hele week hard heeft 
gewerkt. Meer werken levert dus niks op als een steeds 
groter deel van het inkomen naar de fiscus gaat. JA21 wil 
af van de inkomensafhankelijkheid van toeslagen; deze functioneren als een soort verborgen belastingen.
Wij zijn ervan overtuigd dat wij ons sociaal-economisch 
en fiscaal model grondig moeten wijzigen om werk echt 
lonend te maken. Logischerwijs is daarvoor een aanzienlijk 
lagere belastingdruk nodig. JA21 is de partij voor burgers 
die er zin in hebben om hun schouders eronder te zetten 
en net dat stapje extra willen zetten om zichzelf en ons 
land vooruit te helpen. JA21 beschouwt werk als meer 
dan alleen een manier om geld te verdienen. Werk geeft 
ook zin aan het leven, creëert waarde voor elkaar, de 
maatschappij en draagt bij aan een Nederland waar wij 
trots op kunnen zijn. 
Om mensen die kunnen werken te stimuleren hun talenten 
in te zetten belonen wij werk beter en zorgen wij ervoor 
dat ze door te werken aan het einde van de maand meer 
geld in hun portemonnee overhouden. Dat doen wij met 
een drietal ingrepen:
1. Wijziging inkomstenbelasting:
De inkomstenbelasting wordt sterk vereenvoudigd.
Het belastbare inkomen per persoon bestaat uit zijn of 
haar bruto inkomen minus een standaardaftrek van ruim 
20.000 euro. Dit betekent de facto dat mensen geen 
belasting zullen betalen over de eerste 20.000 euro die ze 
verdienen: een aanzienlijke lastenverlichting voor mensen 
met de laagste inkomens.Over het belastbare inkomen 
komen een of twee schijventarieven die dicht bij elkaar 
liggen. 23
Concept-verkiezingsprogrammaOns plan zal leiden tot een aanzienlijke verlaging van 
de marginale druk, die door alle inkomensafhankelijke 
toeslagen vaak tegen de 90% aanloopt. De marginale druk 
is het deel van de stijging van het bruto inkomen dat niet 
resulteert in een toename van het besteedbare inkomen. 
Door ons plan gaat iedereen die meer gaat verdienen er 
dus op vooruit ten opzichte van het huidige stelsel, en 
wordt meer werken ook aantrekkelijker.
De volgende (vaak) inkomensafhankelijke regelingen 
worden afgeschaft:
 -Algemene heffingskorting. 
 -Huurtoeslag. 
 -Kinderopvangtoeslag. 
 -Bestaande kinderbijslag. 
 -Kindgebonden budget. 
 -Inkomensafhankelijke combinatiekorting. 
 -Zorgtoeslag. 
 -Toeslagenwet. 
 -Arbeidskorting.
Daarvoor in de plaats komen de volgende twee 
inkomensonafhankelijke regelingen:
Een huurtoelage alleen op basis van de hoogte van de 
huur (en dus niet op inkomen). Anders dan nu zullen ook 
mensen met een huur boven de liberalisatiegrens deze 
kunnen ontvangen. 
Een huishoudtoelage op basis van de samenstelling van 
het huishouden.
 
 2. Vermogen waar al belasting over is betaald zoveel 
mogelijk ontzien
JA21 wil dat de meeste Nederlanders zich niet langer 
hoeven te bekommeren om de erf- en schenkbelasting 
en dat de regels hieromtrent sterk vereenvoudigd worden. 
Wij stellen daarom voor dat de eerste €1.000.000 ontzien 
wordt van erfbelasting. Daarboven zal een percentage 
gelden van 10%, die niet afhangt van de relatie tussen de 
erflater en erfgenaam. Schenkingen worden afgetrokken 
van deze vrijstelling, dus iemand die al €400.000 
geschonken heeft, mag nog €600.000 belastingvrij 
nalaten. Wij doen dit omdat de kosten van belastingen  op 
investeringen en kapitaal voornamelijk worden gedragen 
door werkenden. Belastingen op kapitaal ontmoedigen 
investeren. Met minder investeringen gaat de hoeveelheid 
kapitaal omlaag en minder kapitaal leidt tot lagere lonen. 
JA21 wil juist hogere lonen bewerkstelligen.
3. Een belastingvrije spaar- en beleggingsregeling
JA21 overweegt nog een extra prikkel om te werken: een 
zogenaamde WIN (Werken-INnvesten) rekening. Mensen 
kunnen al het door werk verdiende geld (na belastingen) 
op zo’n rekening storten; vervolgens is dit geld vrijgesteld 
van vermogensbelasting.
 
 
 
 
 
 
 24
Concept-verkiezingsprogramma 4Een effectiever instrument dat moet leiden tot een 
betere matching tussen mbo-opleidingen en onze 
arbeidsmarkt.
 4Loondoorbetaling bij ziekte voor kleine bedrijven 
terugbrengen naar één jaar.
 4De bedrijfsopvolgingsregeling (BOR) niet 
versoberen.
 4Arbeidsomstandigheden voor laag- en 
ongeschoold werk ook zo inrichten dat het werk 
door ongeschoolde Nederlanders kan worden 
gedaan.
 4Bijstand die niet alleen bestaat uit 
inkomensvoorziening maar ook uit werk.
 4Gratis kinderopvang.
 4Meer werken aantrekkelijker maken voor niet-
werkende partners, senioren en parttimers.Arbeidsmarkt en beroepsbevolking
De arbeidsmarkt zal als gevolg van de vergrijzing  
structureel krap zijn. Bovendien betekenen de grote 
transities op het gebied van technologie, digitaal 
en verduurzaming dat toekomstige banen andere 
vaardigheden en kennis eisen van werkenden. Er valt 
daarom veel winst te behalen op het terrein van bij- en 
herscholing. JA21 is ervan overtuigd dat het mbo beter 
gepositioneerd zou moeten worden. Praktijkgerichte 
opleidingen - werken met je handen - is de meest 
toekomstgerichte opleiding. Deze opleidingen verdienen 
onze volle aandacht en daarom is een aanbod van 
technische opleidingen in de eigen regio ook van groot 
belang. JA21 zorgt voor een betere match tussen mbo-
opleidingen en onze arbeidsmarkt. Gezien het grote 
arbeidstekort vinden wij het belangrijk om mensen 
kansrijk op te leiden en daarbij is een aansturing van het 
aanbod noodzakelijk.JA21 wil:25
Concept-verkiezingsprogrammaIedereen is nodig op de arbeidsmarkt, daarom stimuleren 
wij uitkeringsgerechtigden, niet-werkende partners en 
senioren om weer toe te treden tot de werkende bevolking. 
Mensen met een bijstandsuitkering kunnen om te beginnen 
een tegenprestatie leveren, wat weer een opstapje is naar 
de arbeidsmarkt.  Wij hebben veel mensen nodig op de 
arbeidsmarkt en daarom doen we, zoals eerder genoemd, 
een klemmend beroep op de uitkeringsgerechtigden. Het 
sociale vangnet gaat niet alleen gepaard met rechten, maar 
ook plichten. Iets doen voor het geld. Wat is de sociale 
gedachte achter een enkeltje bijstand? JA21 wil perspectief 
bieden op de arbeidsmarkt, maar we beginnen bij het begin: 
straten schoonhouden, eenvoudig groenonderhoud, werk in 
de keuken of schoonmaak. 
JA21 wil de regels versimpelen en de verdeling van 
verantwoordelijkheden tussen werkgever en werknemer 
herstellen. Loondoorbetaling bij ziekte voor kleine 
bedrijven willen wij terugbrengen naar één jaar. Om een 
loon-prijsspiraal te voorkomen zijn enerzijds via de cao’s 
de sociale partners aan zet. Het is belangrijk dat de 
overheid deze niet verder aanwakkert door bijvoorbeeld 
het minimumloon nog verder aan te jagen. Zo is al vaak 
gewezen op de opwaartse effecten van een verhoging van 
het minimumloon, ook op de lonen die daarboven liggen. 
Het maakt bovendien de stap naar werk nog moeilijker dan 
het al is. Het is wat JA21 betreft daarom op dit moment tijd 
voor een pas op de plaats. 
De 285.000 familiebedrijven in Nederland zijn goed voor 
31% van alle banen in ons land. Familiebedrijven zijn 
geworteld in Nederland en leveren voor lange termijn 
een grote economische bijdrage aan ons land. Om deze 
bedrijven en de daarmee gepaarde investeringskracht voor 
ons land te behouden, is het van wezenlijk belang om de 
bedrijfsopvolgingsregeling (BOR) niet te versoberen.MKB en ondernemen
Investeringen zijn essentieel voor de economie van 
morgen. Er zijn de komende jaren tientallen miljarden 
aan investeringen van bedrijven nodig vanwege de 
grote veranderingen waar we middenin zitten, denk 
hierbij aan duurzaamheid, digitalisering, mobiliteit en 
innovatiekracht. Als je investeert, neem je als ondernemer, 
als bedrijf, een financieel risico. Een absolute voorwaarde 
daarvoor is volgens JA21 stabiliteit en voorspelbaarheid 
op het gebied van overheidsbeleid.
 
JA21 wil:
 4De regeldruk actief voor het mkb terugdringen
 4Extra geld voor cruciale regelingen zoals de WBSO, 
EIA, Vamil en MIA.
 4Altijd een gelijk speelveld voor onze bedrijven ten 
opzichte van buitenlandse concurrentie. 
 4Geen maatregelen invoeren met terugwerkende 
kracht.
 4Altijd een mbk- en vestigingsklimaattoets bij de 
implementatie van nieuw beleid.
 4Stevige maatregelen om de koopkracht te repareren 
en een verlaging van het lage en hoge btw-tarief.26
Concept-verkiezingsprogrammaJA21 wil de vrijheid geven aan ondernemers zoals je dat 
mag verwachten van een overheid. De Nederlandse retail 
biedt niet alleen werk aan bijna 900.000 mensen, het 
zorgt ook voor belangrijke sociale contactmomenten. 
Een sterk mkb voorziet niet alleen in de behoefte van 
vitale dorpskernen, het levert ook een sterke bijdrage 
aan de kwaliteit van leven binnen deze dorpskernen. JA21 
wil dat de provincies meer regie krijgen om leegstand 
tegen te gaan. Mkb’ers moeten de ruimte hebben om 
hun bedrijfsdoelen na te streven. Zij zijn degenen die 
risico’s nemen en het is niet de rol van de overheid om 
hun bedrijfsvoering voor te schrijven. Wet- en regelgeving 
wordt vormgegeven vanuit een wederzijds wantrouwen 
waarbij het beperken van risico’s centraal staat. 
Wij willen de verstikkende regeldruk verlagen door 
afrekenbare doelen te stellen per ministerie. Daarvoor 
hebben wij de afgelopen periode moties ingediend, wat heeft 
geresulteerd in nieuwe programma’s om regeldruk tegen te 
gaan. JA21 blijft zich voortdurend inzetten op dit slepende 
dossier. Ondernemers dienen dus juist nu gevrijwaard 
te worden van verdere lastenverzwaringen, daarnaast 
wil JA21 extra geld voor een aantal cruciale regelingen. 
Goedkope financiering voor duurzaamheidsinvesteringen, 
zoals de mkb Duurzaamheidslening van Qredits, verdient 
een opschaling. Het goedkoper maken van financiering 
is wat ons betreft vele malen kosteneffectiever dan het 
verstrekken van subsidies.Private research & development (R&D) is cruciaal voor het 
toekomstige verdienvermogen van ons land. Nederland 
is daarentegen nog ver verwijderd van de Europese 
R&D-doelstelling. Om die doelstelling te halen is een 
fors hogere uitgave van het bedrijfsleven nodig. Dat kan 
volgens JA21 alleen wanneer de regering dit fiscaal gaat 
ondersteunen. 
Kortom, JA21 staat voor een stabiel en dienstbaar 
economisch beleid.27
Concept-verkiezingsprogramma6. Wonen en bereikbaarheid
“De woningmarkt van het slot, bouwen voor 
onze nieuwe generaties en leefbare en vitale 
dorpen en steden”
De situatie op de Nederlandse woningmarkt is zeer 
zorgwekkend. Het woningtekort loopt op richting de 
400.000 en hoe normaal een eigen huis tot voor kort was, 
zo onbereikbaar dreigt dat nu voor een hele generatie 
te worden. Starters zijn nagenoeg kansloos op de 
woningmarkt en zijn gedwongen om tot hun dertigste 
thuis te blijven wonen, of ongewild het dorp of de stad 
te verlaten waar hun wortels liggen. De woningnood is 
hiermee veel meer dan slechts een praktisch probleem: 
het is tevens een sociaal drama en een aanslag op 
onze sociale cohesie. Maar zoals dat voor meer crises 
geldt waarmee Nederland te kampen heeft, is ook het 
woningtekort geen natuurfenomeen. Het is het gevolg 
van politieke keuzes. Keuzes voor doorgeschoten 
regelgeving, verstikkende duurzaamheidsmaatregelen 
en structureel hoge immigratiecijfers die de druk op 
de woningmarkt verder opvoeren. JA21 maakt andere 
keuzes.De woningmarkt zit muurvast en de 
woningnood is hoog. JA21 wil daarom:
 4Regie die gericht is op het wegnemen van 
belemmeringen op de woningmarkt.
 4Kortere procedures en gestandaardiseerde eisen 
binnen het bouwproces.
 4Geleidelijke invoering planbatenheffing.
 4Steun voor een bredere uitrol van de 
opkoopbescherming.
 4Een asielstop zodat er ademruimte op de 
woningmarkt ontstaat. 
 4Nederland van het stikstofslot af.
 4Eigendom en bezit respecteren omdat de woning 
geen melkkoe is, woningbezitters niet eindeloos 
opzadelen met hogere lasten.
 4Met de stofkam door regelgeving; regels die de 
bouw van betaalbare woningen belemmeren, zo 
veel mogelijk schrappen.28
Concept-verkiezingsprogrammaBetaalbare woningen
In een goed functionerende woningmarkt zijn vraag en 
aanbod in balans. Tegelijkertijd ziet JA21 in dat de situatie zo 
vastzit, dat regie vanuit de centrale overheid noodzakelijk 
is. Die regie neemt in onze visie bestaande belemmeringen 
zo snel mogelijk weg en jaagt woningbouw aan, in plaats 
van deze af te remmen. Op sommige vlakken schiet de 
regulering van de woningmarkt door; regelgeving die de 
bouw van betaalbare woningen belemmert moet worden 
vervangen. Wij willen doorstroom stimuleren zodat 
mensen in hun wooncarrière weer een passend thuis 
kunnen vinden. Ook is JA21 van mening dat een asielstop 
een belangrijke kans biedt voor een adempauze op onze 
woningmarkt. JA21 vindt verder dat waar de markt geen 
mogelijkheden ziet, woningcorporaties ook middenhuur- 
en koopwoningen mogen aanbieden. Bovendien hebben 
corporaties tezamen meer vermogen en kasstromen 
dan ze echt gebruiken. Corporaties moeten elkaar dan 
ook beter helpen dan ze nu doen om tekorten aan te 
vullen, dat hoeft niet via middelen uit Den Haag. De 
verhuurderheffing is afgeschaft onder de voorwaarde dat 
corporaties beter gaan presteren. Nu zij deze afspraak 
niet waarmaken, en omdat de woningmarkt vraagt om 
middelen om te investeren, wordt deze overtolligheids- 
en solidariteitsheffing weer ingevoerd waarmee onder 
andere een fonds voor aanpak van wijken en nieuwbouw 
van betaalbare huur- en koopwoningen wordt opgericht. 
Mooi bouwen
De aarzeling om de groene gedeelten in de buurt van 
steden te bebouwen is groot. Daarbij is behoud van een 
groene leefomgeving rondom steden van belang, zowel 
voor de leefbaarheid, als uit oogpunt van natuurbehoud 
en recreatie. Het verdichten van steden tast echter de historisch gegroeide stad en daarmee het leefklimaat 
aan omdat er onvoldoende ruimte om te leven overblijft. 
Bij de ontwikkeling van de nieuwe woningen maakt JA21 
scherpe keuzes en past maatwerk toe om zowel onze 
ruimtelijke als  landschappelijke kwaliteit te behouden. 
Wij breken een lans voor esthetische bouwvormen zoals 
het traditionalisme en expressionisme, modernisme 
en functionalisme zien wij als niet esthetisch en als 
mensonvriendelijk. Een huis moet eruitzien als een thuis.
Bereikbaarheid
Provincies staan de komende jaren voor flinke uitdagingen 
die het dagelijkse leven, wonen, werken, en reizen van 
burgers gaan frustreren. Voorzieningen als zorg, onderwijs 
en OV verdwijnen zienderogen uit de regio. Wat Nederland 
daarom nodig heeft is een minister van de regio. In vijf jaar 
tijd verdwenen er maar liefst vijfhonderd bushaltes.  JA 
21 wil structureel meer geld vrijmaken voor het openbaar 
vervoer in de landelijke gebieden.
JA21 wil de accijnzen op benzine, diesel en lpg terugbrengen 
naar het niveau van april 2022. Rekeningrijden is voor 
JA21 geen optie, omdat het een oneerlijke voorstelling 
van zaken is. Wij hebben in Nederland namelijk al een 
systeem van rekeningrijden, we betalen immers al per 
gereden kilometer via de torenhoge accijnzen en de BTW 
op brandstoffen.
Echte duurzaamheid is het bestaande Europese wagenpark, 
een paar honderd miljoen auto’s, laten rijden op E-fuels. 
Het positieve effect op het milieu is daarbij enorm. Met 
vergroening van het huidige wagenpark (een auto rijdt 
gemiddeld 19 jaar in Nederland) valt veel  winst te behalen. 29
Concept-verkiezingsprogramma 4Structureel meer geld vrijmaken voor OV in de 
landelijke gebieden.
 4Verlaging van accijnzen op benzine, diesel en lpg, 
te beginnen naar het niveau van 1 april 2022.
 4Geen spitsheffing.
 4Doorzetten van de ambities voor de Lelylijn en de 
Nedersaksenlijn.
 4De invoer van rekeningrijden tegenhouden.
 4NS heeft tot 2025 om te verbeteren, zo niet dan 
ruim baan voor aanbestedingen op het spoor.
 4Opkomen voor alle automobilisten, 95% rijdt een 
brandstofauto.
 4Autobelastingen aanwenden waarvoor ze bedoeld 
zijn: infrastructuur. Nu verdwijnt 20-21 miljard per 
jaar in algemene pot, aan weginfra en onderhoud 
wordt slechts drie miljard uitgegeven. 
 4Ondersteunen van de klassiekers: classificatie als 
industrieel erfgoed.
 4De maximumsnelheid moet terug naar 130 km/h 
daar waar het kan en veilig is, de limiet is bewezen 
onzinnig.
 4Subsidies en andere fiscale voordelen op EV 
auto’s beperken.
 4Creëer een gelijk speelveld voor alle 
technologieën - kies het doel en niet een middel.
 4E-fuel techniek stimuleren.Een belangrijke stap in het waarborgen van publieke 
voorzieningen is een goede bereikbaarheid voor onze 
landelijke gebieden. De Lelylijn en Nedersaksenlijn zijn 
van fundamenteel maatschappelijk belang. Gekoppeld 
aan de Nedersaksenlijn maken we een aantal nieuwe 
lussen in het spoornet en ontsluiten we grote gedeelten 
van Noord-Nederland beter, wat nieuwe dynamiek in 
de regio oplevert. Een stabiel knooppunt zoals Meppel-
Zwolle heeft een bredere betekenis dan alleen voor 
de eigen regio. Om de toekomstige bereikbaarheid te 
waarborgen, hebben de Noordelijke provincies krachten 
gecombineerd. Maar zij hebben de hulp van Den Haag 
nodig. De landelijke gebieden zijn gebaat bij een serieuze 
impuls op het gebied van bereikbaarheid zodat deze 
economische bloeizones effectief vervlochten worden 
met de rest van ons land. Het Noorden is geen eindpunt 
of verre uithoek, maar de verbindende schakel in een snel 
ontwikkelend Noord-Europa: een nieuw perspectief voor 
een kansrijke regio!JA21 wil:30
Concept-verkiezingsprogramma 4Geen elektrificatie zolang de netcongestie niet is 
opgelost.
 4Een realistisch plan voor de uitrol van 
laadfaciliteiten voor de bouwlogistiek, 
goederenvervoer en binnenlandse vaart.
 4Eén loket voor ondernemers ter bestrijding van 
ondermijnende criminaliteit.
 4Geen kilometerheffing. Transport en logistiek
Transport en logistiek zijn cruciaal voor onze economie. 
Sterke logistieke ketens zijn een voorwaarde voor onze 
internationale concurrentiepositie. Deze sector kan nu 
en in de toekomst burgers, ondernemers en instellingen 
duurzaam en efficiënt bevoorraden. De transportsector 
staat niet onwelwillend tegenover de elektrificatie 
van vrachtwagens en bestelbussen. JA21 vindt 
echter dat de overheid daar tenminste een realistisch 
handelingsperspectief tegenover mag zetten, waar 
momenteel geen sprake van is. De problemen op het 
gebied van netcongestie maken de operatie onmogelijk, 
laadfaciliteiten ontbreken, de kosten voor ondernemers 
zijn gigantisch en daarmee ook de financiële gevolgen 
voor consumenten. Ondernemers mogen niet langer 
worden opgezadeld met het huidige ondoordachte en 
onhaalbare beleid rond de elektrificatie van (onder andere) 
wagenparken. JA21 begint direct met het opstellen van 
een strategisch plan voor de uitrol van laadfaciliteiten 
voor de bouwlogistiek, goederenvervoer en binnenlandse 
vaart en het oplossen van problemen met netcongestie.JA21 wil:31
Concept-verkiezingsprogrammaLuchtvaart
JA21 streeft naar een toekomstbestendige luchtvaart, 
aangedreven door innovatie, waarbij rekening wordt 
gehouden met omwonenden en overlast wordt 
verminderd. Hoog op onze agenda staat een eerlijk 
concurrentiebeleid, waar dezelfde regels voor 
buitenlandse luchtvaartmaatschappijen gelden als 
voor onze Nederlandse maatschappijen. Vliegen moet 
weer betaalbaar worden en JA21 wil af van fiscale 
ontmoedigende maatregelen zoals de vliegbelasting. De 
verdriedubbeling van de vliegbelasting terugdraaien, te 
beginnen met een verlaging van €600 miljoen naar €300 
miljoen per jaar. Op deze manier kan de vliegticketbelasting 
per ticket direct gehalveerd worden. De opbrengsten 
van deze extra belastingen dienen, zoals door het vorige 
kabinet eerder werd beloofd, terug te vloeien naar een 
innovatiefonds voor de luchtvaart en niet in de staatskas 
vloeien.
Bij besluiten over de toekomstige ontwikkeling van 
Schiphol weegt de maatschappelijk-economische 
rol van luchtvracht zwaar mee, zodat de waardevolle 
mainportfunctie van onze luchthaven behouden blijft. 
KLM als netwerkcarrier, met zo’n 28.000 werknemers en 
Schiphol als belangrijke Europese hub, goed voor zo’n 
115.000 directe banen, zullen door het aangekondigde 
krimpbesluit zwaar worden getroffen. Welk effect heeft 
dit op de indirecte werkgelegenheid? Van elke baan die 
in luchtvaart gecreëerd wordt, komen er drie in andere 
sectoren bij. JA21 wil daarom een bijdrage leveren aan 
een sterke toekomst voor de luchtvaart, waarin welvaart 
en verduurzaming hand in hand gaan.JA21 ziet het belang van geluidsreductie, want 
vooropgesteld, iedere Nederlander heeft recht op een 
goede nachtrust. Echter, het EEA onderzoek laat zien 
dat juist luchtvaart goed scoort in het reduceren van 
geluidsoverlast en hoe haaks dat staat op de aandacht 
dat het krijgt in vergelijking met grotere geluidsvervuilers, 
namelijk vracht- en treinverkeer. Daarom wil JA21 blijven 
inzetten op innovatie; zowel op de grond en in de lucht. 
Krimpbesluiten horen daar niet bij.
JA21 wil uitholling van de nationale infrastructuur te 
voorkomen. Groningen Airport Eelde (GAE) is de eerste 
Hydrogen Valley Airport van Europa. Hierbij wordt ingezet 
op de ontwikkeling van tientallen duurzame initiatieven op 
het gebied van luchtvaart. In combinatie met de potentie 
van Eemshaven op het gebied van waterstof ziet JA21 een 
enorm potentieel voor GAE om een leidende rol te pakken 
in de verwezenlijking van een meer toekomstbestendige 
luchtvaart. Deze ambitie geeft een impuls voor de 
Nederlandse industrie, onze internationale handels- en 
exportpositie en versterkt de Nederlandse strategische 
autonomie. JA21 geeft steun aan GAE als dé luchthaven 
waar ontwikkelingen in de waterstofluchtvaart gaan 
plaatsvinden.32
Concept-verkiezingsprogramma 4De hubfunctie van Schiphol behouden, zonder 
geforceerde krimp.
 4Investeringen stimuleren op het gebied van 
innovatie en vlootvernieuwing om negatieve 
milieueffecten te verminderen en leefomgeving te 
verbeteren.
 4Strakke regie voeren om doelstellingen voor 
leefbaarheid en duurzaamheid te behalen, maar 
wel binnen internationaal (Europees) verband en 
niet eenzijdig. 4Niet ingrijpen in het bedrijfsmodel en routenetwerk 
van KLM. De overheid moet geen bemoeienis 
hebben met het ondernemerschap.
 4Groningen Airport Eelde positioneren als 
de luchthaven waar ontwikkelingen in de 
waterstofluchtvaart gaat plaatsvinden. 
 4Een eerlijke discussie over geluidsoverlast en 
bijpassende maatregelen per vervoersmodaliteit.JA21 wil:33
Concept-verkiezingsprogramma7. Natuur en landbouw
Onze agrarische sector speelt op Champions League-
niveau. Dat komt mede doordat onze agrarische sector 
de laagste impact heeft op het milieu van alle landen in 
de wereld. Daar is JA21 trots op. Onze manier van werken 
is toonaangevend voor de rest van de wereld. JA21 
wil realiteitszin in de natuurdoelen voor Natura2000-
gebieden door te stoppen met wensdenken: de habitat 
die er was toen de Natura2000 gebieden werden 
aangewezen moet leidend zijn. Teruggrijpen naar 
ideaalbeelden van lang vervlogen tijden is niets meer 
dan peperdure luchtfietserij. JA21 staat dan ook pal voor 
de landbouwsector. JA21 wil:
 4Nederland van het stikstofslot halen middels 
onze initiatiefnota.
 4Ruim baan voor innovatie binnen onze 
agrosector.
 4Houdbare en lange termijn-verdienmodellen voor 
ondernemers binnen onze agrosector.34
Concept-verkiezingsprogrammaDe energietransitie, de woningbouw met de daarbij 
behorende infrastructurele uitdagingen en de zoektocht 
naar nog efficiënter waterbeheer trekken een zware wissel 
op de beschikbare ruimte binnen ons land. Het belang van 
een sterke agrarische sector is duidelijk. JA21 koestert de 
enorme expertise van de Nederlandse agrosector en wil 
haar leidende rol binnen de mondiale markten behouden. 
Het Nederlandse landschap staat onder grote druk. 
Het aanzicht van ons land hangt sterk samen met het 
boerenbedrijf en landschapsbeheer. Akkers, bossen en 
weiden zijn ons even lief als de horizon. Maar als de boer 
verdwijnt, verdwijnt het groene Nederland. Dan bezaaien 
talloze hectare zonnepanelen ons land. Afgewisseld door 
staplaatsen voor windturbines hoger dan de Eiffeltoren 
die elke horizon verpesten. In het landschap gaan boer en 
natuur samen. JA21 vecht ervoor om van ons Nederlandse 
landschap geen eco-industrieterrein te maken. Stikstof
Op 6 december 2022 heeft JA21 een initiatiefnota 
gepresenteerd om de grote knelpunten in de huidige 
Stikstofwet op te lossen. Wij hanteren een realistische 
interpretatie van het begrip “staat van de natuur”. 
De zogenaamde KDW (Kritische Depositiewaarde) 
is als instrument veel te rigide om de daadwerkelijke 
stand van onze natuur in kaart te brengen. Niet alleen 
de stikstofdepositie, maar ook zaken als hydrologie, 
natuurbeheerpakketten, menselijke activiteiten en de 
immer veranderende weersomstandigheden hebben 
immers impact op de natuur.
De Nederlandse regering heeft zichzelf schaakmat 
gezet. Het gehanteerde rekenmodel kent een zeer grote 
foutmarge en is ongeschikt gebleken om de depositie voor 
een individueel bedrijf tot in detailniveau te berekenen. 
JA21 gaat er daarom alles aan doen om Nederland van dit 
stikstofslot te bevrijden. 
Ook doet de eenzijdige focus op stikstof geen recht aan de 
vele factoren die van invloed zijn op een ecosysteem. JA21 
pleit voor een nieuwe drempelwaarde. De invoering van 
deze drempelwaarde betekent dat landbouw, industrie, 
woning- en wegenbouw bevrijd worden van het stikstofslot. 
De nieuwe impulsen binnen deze sectoren zullen een 
positieve ontwikkeling hebben op de ontwikkeling van de 
Nederlandse belastinginkomsten. Alle meer-inkomsten 
kunnen worden ingezet op lastenvermindering van 
midden- en lage inkomens in de komende jaren of voor 
extra innovatie in de landbouwsector.35
Concept-verkiezingsprogramma 4Doelstellingen voor de KRW naar beneden 
bijstellen.
 4KRW normen- en meetmethoden per 
(internationaal) stroomgebied gelijk trekken.KRW
In 2027 moeten alle EU-lidstaten voldoen aan de 
doelen die de Kaderrichtlijn Water (KRW) stelt. Dit zijn 
Europese bepalingen over waterkwaliteit. Wat gebeurt 
er als Nederland niet aan de opgelegde normen voldoet? 
Er valt te vrezen voor een crisis zoals nu met stikstof, 
waarbij de rechter het land op slot zet. Het dossier 
KRW heeft alles in zich om uit te groeien tot een nieuw 
hoofdpijndossier dat de zoveelste kaakslag uitdeelt aan 
onze economie. Daarom wil JA21 de zaken in het juiste 
perspectief plaatsen. Het rapport Drinkwaterkwaliteit 
uit 2021 laat zien dat de drinkwaterbedrijven water van 
goede kwaliteit leverden. Daarbij voldeed het drinkwater 
bij 99,9% van de metingen aan de gestelde normen.JA21 wil:36
Concept-verkiezingsprogramma 4Inzetten op een lagere beschermingsstatus voor 
de wolf. 
 4Toereikende schadevergoedingen voor getroffen 
schapenboeren.De wolf
De wolf is een majestueus dier dat in bepaalde regio’s 
van onze wereld een belangrijk onderdeel uitmaakt van 
de voedselketen. In Nederland is dat een ander verhaal, 
hier heeft de wolf enkel prooien, en veel ook. Met name 
in Drenthe en op de Veluwe stapelen de aanvallen zich 
op. Deze aanvallen veroorzaken veel leed, niet alleen 
zijn de kuddes erg van streek, maar veel dieren lopen 
uren na de aanval nog zwaargewond rond. Daarnaast 
zijn vergoedingen aan schapenboeren ontoereikend, 
aangezien schapen die niet meer kunnen lammeren 
niet onder de schadevergoeding vallen. Voor JA21 is het 
duidelijk, Nederland zal alles op alles moeten zetten 
om wolven een lagere beschermingsstatus toe te 
dichten. Afgelopen december werd onze motie hierover 
ternauwernood weggestemd, maar wij hebben goede 
hoop dat binnen het nieuwe politieke landschap onze 
inspanningen wel verzilverd gaan worden.JA21 wil:37
Concept-verkiezingsprogramma 4Permanent cameratoezicht binnen alle 
slachthuizen.
 4Dierenartsen en inspecteurs faciliteren en steunen 
bij het uitvoeren van controles bij slachthuizen.Dierenwelzijn
Zowel binnen als buiten de intensieve veehouderij dient 
dierenwelzijn een veel prominentere plek te krijgen. 
Dierenleed en -mishandeling moeten wat JA21 betreft 
te allen tijde zo veel mogelijk voorkomen worden en 
indien geconstateerd hard worden bestraft. Daarvoor zijn 
meer middelen nodig voor de inspectiediensten van het 
ministerie en de dierenbescherming. 
Tegelijkertijd wil JA21 boeren helpen diervriendelijker te 
produceren. Biologische landbouw moet verder worden 
gestimuleerd alsook innovaties ter voorkoming van 
dierenleed.JA21 wil:38
Concept-verkiezingsprogramma 4Dat Nederland zich op Europees niveau gaat 
inzetten om de desastreuze effecten van de 
Natuurherstelwet te voorkomen.Natuurherstelwet
Onlangs bleef de natuuurherstelwet overeind in 
Straatsburg. De wet schrijft voor dat de natuur van 
zeventig jaar geleden zoveel mogelijk wordt hersteld. 
Maar Nederland was natuurlijk in 1953 een totaal ander 
land dan nu. Alleen al qua inwoneraantal heeft ons land 
bijna een verdubbeling doorgemaakt. Woningbouw, 
infrastructurele projecten, de energietransitie en 
allerlei andere economische activiteiten dreigen nu 
schier onmogelijk te worden. De gevolgen voor onze 
voedselproductie en voedselprijzen zijn nog onduidelijk, 
maar vooralsnog tekent zich ook binnen dit dossier een 
gitzwart scenario af. JA21 wil:39
Concept-verkiezingsprogrammaToekomst landbouwsector
Nederland doet er wat JA21 betreft verstandig aan om, net 
als de Fransen, voedselproductie weer prioritair te maken 
boven de ecologische doelstellingen van de Green Deal. 
De wereldbevolking groeit sterk . Van acht miljard mensen 
nu, groeien we door naar bijna tien miljard mensen in 2050. 
De oorlog in Oekraïne heeft aangetoond dat geopolitieke 
instabiliteit niet alleen verstrekkende gevolgen heeft op 
de mondiale voedselprijzen, maar ook logischerwijs, op 
het aanbod daarvan. Niet alleen Nederland, maar ook 
Europa en de rest van de wereld, kan het zich simpelweg 
niet veroorloven om minder voedsel te produceren. Een 
sterke Nederlandse voedselsector voorkomt wereldwijd 
honger.
Onze akkerbouw kan bijdragen aan het inspelen op de 
veranderde weertypes en hierbij stappen zetten op het 
gebied van klimaatadaptatie. JA21 wil de landbouwsector 
ondersteunen door in te zetten op robuuste gewassen 
die beter bestand zijn tegen droogte en verzilting. De tijd 
is daar om als Nederlandse politiek nu echt eens door 
te pakken met het creëren van de zogeheten “blauwe 
diensten” binnen de agrosector. Daarmee bedoelen wij 
dat boeren op hun landbouwbedrijf, naast de primaire 
landbouwkundige functie, actief mogelijkheden creëren 
om water in hun bedrijfsvoering op te nemen. Met als doel 
om waterkwantiteits- en kwaliteitsdoelstellingen te helpen 
bereiken, zoals (piek)waterberging, waterconservering en 
verbetering van de grond- en oppervlaktewaterkwaliteit.
Nieuwe veredelingsmethoden spelen ook een cruciale rol. 
De Nederlandse boeren zijn gebaat bij een politiek  die 
stimulerend en ondersteunend werkt richting een meer 
duurzame en robuuste vorm van land- en tuinbouw. Een 
vernieuwde stal moet al snel een generatie meegaan en veredeling kost jaren. Ondernemers moeten erop kunnen 
vertrouwen dat gemaakte investeringen terugverdiend 
kunnen worden. Tegenover (extra) inspanningen van 
boeren en tuinders ten behoeve van duurzaamheid 
willen wij een eerlijke prijs zien staan. De gehele keten is 
daarbij verantwoordelijk voor de totstandkoming van deze 
eerlijke prijs. Een solide marktpositie met realistische 
verdienmodellen is van groot belang om voor nu en in de 
toekomst op topniveau te blijven presteren.
JA21 wil:
 4Onze landbouwsector ondersteunen bij de 
ontwikkeling van robuuste gewassen die beter 
bestand zijn tegen droogte en verzilting.
 4Ruim baan voor nieuwe veredelingstechnieken.
 4Realistische verdienmodellen in de transitie naar 
een meer toekomstbestendige landbouwsector.
 4Het ontwikkelen van blauwe diensten binnen de 
agrosector.40
Concept-verkiezingsprogramma 4Een sterke lobby neerzetten om de pulsvisserij 
weer op de EU agenda te plaatsen.
 4De Nederlandse visserij steunen wanneer de 
historische rechten weer ter discussie worden 
gesteld.
 4De garnalenvisserij langjarige zekerheid bieden 
gezien deze sector slechts minimale impact heeft 
op Natura 2000-gebieden.
 4Een andere methode van stikstofberekening dan 
de nu geldende AERIUS Calculator.Visserij
Nederland en visserij zijn onlosmakelijk met elkaar 
verbonden. Visserij vindt in Nederland historisch plaats 
door familiebedrijven met gedeelde kennis en een 
specifieke sociale organisatie. Deze bedrijven hebben 
voornamelijk plaatsgenoten aan boord en zijn verankerd 
binnen de visserijgemeenschappen. Nederland heeft 
44 visserijgemeenschappen met een actieve vloot 
en nog eens 84 gemeenschappen waarin visserij een 
belangrijk onderdeel is van de eigen geschiedenis. Door 
een samenloop van verschillende omstandigheden is 
het ondernemersklimaat binnen de visserij onder zeer 
grote druk komen te staan. Verzwaringen van wet- en 
regelgevingen, de komst van enorme windparken op zee 
en de nieuwe stikstofnormen dalen neer als een grauwe 
deken van mistroostigheid over het toekomstperspectief 
van talloze families binnen onze visserij. Het aantal 
Nederlandse kotters in de platvisvisserij is in 2022-2023 
meer dan gehalveerd. Een groot aantal ondernemers 
voelde zich met de rug tegen de muur gezet en heeft 
gebruikgemaakt van de saneringsregeling. Onze partij 
vindt dat de visserij ook voor toekomstige generaties 
aantrekkelijk moet blijven.JA21 wil:41
Concept-verkiezingsprogramma8. Veiligheid en Justitie
“Een veilig Nederland door investeringen 
in politie en justitie, een keihard offensief 
tegen de georganiseerde misdaad en geen 
mededogen met degenen die onze vrijheid 
bedreigen.”
Nederland kan en moet veel veiliger. Nog altijd voelen 
veel Nederlanders zich onveilig in hun eigen straat, 
in het openbaar vervoer, tijdens hun werk of bij het 
uitgaan. Wie zich onveilig voelt, leeft niet in vrijheid. Het 
veiliger maken van ons land moet daarom een absolute 
topprioriteit zijn. En die handschoen pakt JA21 als de 
partij van ‘law and order’ graag op. Dat betekent meer 
blauw op straat, het strenger straffen van criminelen en 
het met hand en tand verdedigen van onze rechtsstaat 
en vrijheid.
Het waarborgen van de veiligheid van de bevolking is 
de allerbelangrijkste taak van de Staat. Althans, dat zou 
het moeten zijn. Want de realiteit is helaas dat decennia 
van verkeerde prioriteiten, bezuinigingen, naïeve 
linkse idealen en ongebreidelde immigratie Nederland 
onveiliger hebben gemaakt. Terwijl wijkbureaus gesloten 
werden, de wijkagent uit het straatbeeld verdween, 
het capaciteitstekort steeds verder opliep en de 
politie ook nog eens met grootschalige bezuinigingen 
geconfronteerd werd, kon de georganiseerde misdaad 
haar greep op de samenleving steeds verder verstevigen. Maar ook als het gaat om het tegengaan, oplossen en 
bestraffen van ‘alledaagse’ misdaad, zoals berovingen, 
diefstal, geweld en vernieling, schiet de aanpak te kort. 
Misdaadstatistieken zeggen steeds minder, omdat 
een steeds groter deel van de bevolking simpelweg 
geen aangifte meer doet. Kortom: de Staat is totaal 
onzichtbaar geworden op het terrein waarop ze het 
hardst nodig is. 
Dat moet echt anders. JA21 wil een overheid 
die zich beperkt tot haar kerntaken, maar 
daar dan ook veel sterker op inzet. De 
politie moet weer de baas op straat worden.  
JA21 wil:
 4Forse investeringen in onze veiligheid: de politie 
weer de baas op straat
 4Strenger straffen en opkomen voor slachtoffers
 4Keiharde aanpak ondermijning en 
georganiseerde misdaad
 4Geen weg terug voor terroristen
 4De rechtszaal niet als domein van activisten42
Concept-verkiezingsprogramma 4De introductie van de Nationale Veiligheidsnorm: in 
navolging van de 2%-norm voor defensie-uitgaven 
ook een minimumpercentage van 2% voor uitgaven 
aan binnenlandse veiligheid. Onze veiligheid nooit 
meer als bezuinigingspost.
 4Forse investeringen in de gehele veiligheidsketen: 
agenten op straat, recherche, OM en rechtspraak.
 4Concrete targets met betrekking tot opsporings- 
en bestraffingspercentages en aanrijdtijden aan 
het begin van iedere kabinetsperiode.
 4Fors meer wijkagenten: norm omlaag van één 
agent per 5.000 inwoners naar 4.000 inwoners, niet 
meer werken met gemiddelden om uitsluitend op 
papier aan de norm te voldoen.
 4Gesloten wijkbureaus heropenen, agenten 
vaker op straat in plaats van achter het bureau, 
politiebureaus ook ‘s avonds open.
 4De gevolgen van het capaciteitstekort bij de politie 
verlichten door de inzet van de Marechaussee en, 
waar mogelijk, andere legeronderdelen op straat.
 4Achterstanden in de Rechtspraak wegwerken 
door rechters in te zetten die maximaal vijf jaar 
gepensioneerd zijn.  4Geen hoofddoekjes of andere religieuze uitingen 
bij politie, boa’s en andere overheidsdienaren die 
een publieke functie bekleden.
 4Landelijke regelgeving voor gemeentelijk 
handhavers: geen wisselende bevoegdheid per 
gemeente, vereenvoudigen en stroomlijnen 
van wettelijke taken, verruiming van inzet 
geweldsmiddelen voor zelfverdediging en bij 
‘heterdaadjes’.
 4Uitbreiding van het cameratoezicht, wegnemen van 
juridische belemmeringen voor het maken, opslaan 
en uitkijken van camerabeelden, fors investeren 
in geavanceerde surveillancetechnologie om 
drugssmokkel tegen te gaan.
 4De ‘patseraanpak’ landelijk uitrollen, doelgerichter 
preventief fouilleren middels een persoonsgerichte 
aanpak, geen waarnemers, stoppen met de 
misplaatste obsessie met ‘etnisch profileren’.
 4Dat de politiek weer vierkant achter de 
politie staat: stoppen met antiracisme- en 
diversiteitsprogramma’s en weer vertrouwen op de 
professionaliteit van onze mensen in blauw.JA21 wil:43
Concept-verkiezingsprogramma 4Invoering van minimumstraffen voor gewelds- 
en zedendelicten, als het feit gepleegd is in de 
openbare ruimte dient strafverhoging plaats te 
vinden.
 4De maximumstraf voor ernstige meervoudige 
zedendelicten naar levenslang.
 4Invoering van het ‘three strikes and you’re 
out’-principe: levenslang na drie ernstige 
geweldsmisdrijven.
 4De richtlijnen voor strafvordering, die vaak ver 
onder de maximumstraf liggen, meer in lijn 
brengen met de norm van de wetgever: strenger 
straffen dus.
 4Al het mogelijke doen tegen ‘verplichte’ gratie na 
25 jaar voor levenslang gestraften, zwaarwegende 
stem voor slachtoffers en nabestaanden bij 
gratiebesluiten.
 4Geen terugkeer van veroordeelde gewelds- en 
zedendelinquenten in hun oude wijk na detentie 
conform de aangenomen motie-Eerdmans c.s.
 4Invoering strafstapeling: bij meerdere delicten en/
of slachtoffers volgen evenzoveel straffen.
 4Een ‘getrapte’ strafschaal voor veelplegers: na 
ieder nieuw delict een zwaardere straf.
 4Strafrechtelijk onherroepelijk veroordeelden de 
proceskosten zelf laten betalen, die 
 4net als in civiele zaken tegen een liquidatietarief 
worden vastgesteld.
 4Zo vaak mogelijk inbewaringstelling voor 
recidivisten in afwachting van de strafzaak: achter 
de tralies tot de uitspraak.Straffen: slachtoffers en samenleving meer 
centraal
Hoewel de afgelopen jaren stappen in de goede richting 
zijn gezet, zoals het ophogen van de maximumstraf voor 
doodslag naar 25 jaar, wordt in Nederland nog altijd 
te licht gestraft. Dat vindt niet alleen JA21; dat vindt 
een grote meerderheid van de Nederlandse bevolking. 
Datzelfde geldt voor de positie van het slachtoffer: het 
gaat de goede kant op, maar we zijn er nog niet. Het 
besef dat vergelding een belangrijk onderdeel van het 
strafrecht vormt, dat straffen een afschrikwekkende 
werking moeten hebben,mag van JA21 sterker benadrukt 
worden.  Want wie barmhartig is voor de wolven, doet 
onrecht aan de schapen.JA21 wil:44
Concept-verkiezingsprogramma 4Gedetineerden verplichten een resocialisatieplan 
vorm te geven tijdens hun detentie. Dit is een harde 
voorwaarde voor vrijlating.
 4De TBS aanscherpen: afschaffen onbegeleid verlof, 
beperken en sneller intrekken van begeleid verlof, 
strakker toezicht, falende TBS-klinieken onder 
curatele. 
 4Voorkomen in plaats van genezen waar dat 
mogelijk is: inzet op bewezen effectieve preventie, 
toereikende middelen voor de Reclassering, 
inzet op vroegsignalering, intensieve individuele 
begeleiding, nauwe samenwerking tussen 
instanties met gebruikmaking van een breed palet 
aan controlemiddelen, en toezichtmaatregelen 
en sanctiemogelijkheden bij tegengaan van 
criminaliteit door minderjarigen.
 4De mogelijkheden tot snelrecht voor recidivisten 
en veelplegers uitbreiden.
 4Dat vrouwen weer veilig over straat kunnen: harde 
aanpak van femicide, inzet lokagentes tegen 
straatintimidatie.
 4Makers van Rapmuziek (drillrap) en van video’s die 
tot geweld aanzetten en de verspreiders van deze 
muziek en video’s keihard aanpakken.
 4Een landelijk dekkend ov-verbod voor 
geweldplegers in het openbaar vervoer.
 4Uitbreiding van de dierenpolitie, harde aanpak van 
dierenmishandeling.  
 
 
  4Het aantal delicten uitbreiden waarvoor personen 
met een dubbele nationaliteit kunnen worden 
gedenaturaliseerd en uitgezet: niet meer alleen 
voor terroristische misdrijven, maar op zijn minst 
ook voor gewelds- en zedenmisdrijven.
 4De leefomstandigheden in gevangenissen 
versoberen. Daartegenover worden     
mogelijkheden tot scholing van gedetineerden 
uitgebreid. De samenleving heeft er meer aan 
dat gedetineerden praktijkgerichte cursussen 
volgen dan dat ze naar Netflix kijken of aan hun 
spiermassa werken. 
 4Strenge sancties voor gevangenen die zich 
misdragen.
 4Drugsgebruik in gevangenissen en het gebruik 
door gedetineerden van telefoons om ongehinderd 
met de buitenwereld contact te hebben met 
kracht bestrijden en streng bestraffen, evenzo voor 
bewakers die daarbij behulpzaam zijn. 
 4Taakstrafverbod bij agressie tegen hulpverleners, 
na veroordeling volgt altijd celstraf. 
 4Het opleggen van taakstraffen beperkt tot 
een nader te omschrijven groep van minder 
ernstige strafbare feiten. Plegers van ernstige 
geweldsdelicten en zedendelicten komen niet voor 
een taakstraf in aanmerking.
 4 Iedere vorm van voorwaardelijke invrijheidstelling 
afschaffen zodat verdachten weer hun hele straf 
uitzitten. Gratie met betrekking tot onvoorwaardelijk 
opgelegde gevangenisstraffen en taakstraffen wordt 
pas mogelijk nadat een derde van de betreffende straf 
is uitgezeten of verricht. Alle gratieverzoeken worden 
door een bijzonder in te stellen Gratiehof beoordeeld.JA21 wil:45
Concept-verkiezingsprogrammaGeorganiseerde misdaad en ondermijning
Nederland dreigt af te glijden tot een narcostaat. Het 
nietsontziende gevaar dat uitgaat van de georganiseerde 
misdaad, in het bijzonder de Mocromaffia, houdt de 
samenleving in zijn greep. Veelal allochtone jongeren 
zwichten steeds makkelijker voor de verleidingen van 
het criminele geld, waardoor een hele generatie in onze 
grote steden de onderwereld in gezogen dreigt te worden. 
Woonwijken zijn steeds vaker het toneel van nachtelijke 
explosies en schietpartijen en winkelstraten dienen 
steeds vaker vooral als witwasstraat voor crimineel geld. 
Steeds openlijker vreet de ondermijnende criminaliteit 
de fundamenten onder onze rechtstaat vandaan. Deze 
strijd kan en mag maar één uitkomst hebben: wij moeten 
hem winnen. En daarom is het van cruciaal belang dat de 
samenleving keihard durft terug te slaan.
JA21 wil:
 4Dat misdaad zichtbaar niet meer loont: criminelen 
kaalplukken en waar mogelijk de opbrengsten 
investeren het veiliger maken van hun wijk.
 4een nationaal aanvalsplan ondermijning 
waarbij politie, Openbaar Ministerie en FIOD 
onaangekondigd verdachte ondernemingen 
binnenstebuiten keren. Het witwassen van drugsgeld 
in talloze winkelstraten en het zogenoemde hawala 
bankieren worden keihard aangepakt. Te ver 
doorgeschoten en niet effectieve, maar verlammende 
regelgeving inzake witwassen wordt teruggedraaid.
 4Ondermijnende criminaliteit harder straffen door 
aanscherping van de uithaalwet: uithalers zijn 
onderdeel van een criminele organisatie en krijgen 
geen taakstraf meer, maar gaan voor vijf jaar de cel in. 4Beroepscriminelen privacy ontnemen: verdienmodel 
belemmeren door maatschappelijke isolatie.
 4Met spoed een tweede EBI-locatie in Vlissingen, 
jarenlange vertraging door stikstofbeleid 
onacceptabel: bouw aanmerken als operatie van 
‘algemeen belang’.
 4Het ‘Italiaanse model’ in de EBI invoeren: volledige 
isolatie van levensgevaarlijke beroepscriminelen, 
geen enkel contact (telefonisch, schriftelijk, digitaal 
of in persoon) met de buitenwereld meer.
 4Een einde aan de ongecontroleerde en onbeperkte 
contacten tussen EBI-gedetineerden en advocaten: 
rechterlijke toetsing op alle communicatie.
 4Een offensief tegen witwassen en criminele 
dekmantels: grootscheepse onaangekondigde 
controles van verdachte winkelstraten.
 4Meer mogelijkheden voor gemeenten om 
risicobranches (zoals belwinkels, geldwisselkantoren 
en shishalounges) tegen te gaan.46
Concept-verkiezingsprogramma 4Uitgereisde terroristen niet laten terugkeren, maar 
hen het Nederlanderschap ontnemen op grond 
van artikel 14, lid 4 van de Vreemdelingenwet.
 4Standaard denaturalisering en uitzetting van 
terroristen met een dubbele nationaliteit.
 4Ook denaturalisatie van uitgereisde terroristen 
indien hierdoor staatloosheid ontstaat.
 4Geen IS-vrouwen en -kinderen terughalen.
 4Steun voor berechting van uitgereisde 
‘Nederlandse’ terroristen in de regio.
 4De bron van radicalisering wegnemen: verbieden 
van buitenlandse financiering van moskeeën, 
sluiten van instellingen waar wordt aangezet tot 
geweld, waaronder bijvoorbeeld moskeeën die zich 
hier schuldig aan maken, en informele islamitische 
onderwijsinstellingen.
 4Streng toezicht op informele islamitische 
onderwijsinstellingen
 4Zwarte lijst met islamitische geweldspredikers: 
toegang tot Nederland ontzeggen op grond van de 
openbare orde.
 4Fors investeren in inlichtingen- en 
veiligheidsdiensten.
 4Een contra-offensief tegen cyberterrorisme 
en cybercrime: investeren in digitale 
capaciteit en expertise en verruiming van de 
opsporingsbevoegdheden.Een harde aanpak van terrorisme
Het risico op een terroristische aanslag in Nederland is 
volgens het dreigingsbeeld van de NCTV aanzienlijk en 
het afgelopen half jaar bovendien gegroeid. De dreiging 
vanuit jihadistische groeperingen, die Nederland expliciet 
als doelwit beschouwen, is toegenomen. JA21 staat pal 
voor onze vrije Westerse beschaving. Iedereen die deze 
met geweld omver wil werpen, ongeacht vanuit welk 
ziek gedachtegoed, dient met alle mogelijke middelen 
bestreden te worden. Nederland mag echter niet in de 
val van de politieke correctheid trappen. We moeten 
één ding goed voor ogen houden: het grootste gevaar 
voor onze veiligheid was, is en blijft het jihadisme. De 
radicale islam die onze manier van leven veracht en met 
bloedvergieten wil beëindigen. Wie daarvoor kiest en ons 
de oorlog verklaart, mag nooit meer onderdeel van onze 
samenleving zijn.JA21 wil:47
Concept-verkiezingsprogrammaModerne en rolzuivere rechtspraak
De afgelopen jaren lijkt de rechterlijke macht zich in 
de richting van een ‘Derde Kamer’ te ontwikkelen. De 
rechtszaken van Urgenda tegen de Staat der Nederlanden 
en van Milieudefensie tegen Shell zijn hiervan bekende 
voorbeelden. Gesubsidieerde belangengroepen die 
zogenaamd in het ‘algemeen belang’ procederen, 
waarna de rechter -die niet aan de Nederlandse 
Grondwet mag toetsen, middels creatieve interpretaties 
van internationale verdragen democratisch tot stand 
gekomen overheidsbeleid fors bijstuurt in de richting die 
deze activisten voor ogen hebben. Deze politisering van 
de rechtspraak is een zorgelijke ontwikkeling. Niet alleen 
omdat de scheiding der machten erdoor onder druk komt 
te staan en de wetgevende macht erdoor wordt uitgehold, 
maar ook omdat het vertrouwen van burgers in de 
rechtspraak erdoor onder druk komt te staan. Het is nodig 
om te werken aan de rolzuiverheid, onafhankelijkheid en 
modernisering van de rechtspraak. Zowel in het belang 
van de samenleving als van de rechterlijke macht.Onder het mom van “vrijheid van meningsuiting” en 
“vrijheid van demonstreren” worden steeds vaker 
diezelfde rechten van anderen ingeperkt en getreden. 
De zogenoemde woke-beweging en organisaties als 
Extinction Rebellion bezondigen zich daar regelmatig 
aan. Niemand staat echter boven de wet, niemand heeft 
het recht een ander de mond te snoeren. Als je respect 
opeist voor je eigen standpunten, dien je dat ook voor de 
standpunten van anderen op te brengen. De vrijheid van 
meningsuiting geldt namelijk voor iedereen, dus ook voor 
degene met wie je het oneens bent.48
Concept-verkiezingsprogramma 4De scheiding der machten strikter in acht nemen. 
Dat betekent dat het niet wenselijk is dat rechters 
zich uitspreken over zaken, waarover eigenlijk de 
regering of het parlement een oordeel dient te 
geven.
 4Artikel 3:305a schrappen uit het Burgerlijk 
Wetboek: niet meer procederen in het ‘algemeen 
belang’.
 4Tot die tijd aanvullende eisen stellen met het 
oog op de representativiteit van ‘in het algemeen 
belang’ procederende belangengroepen conform 
de aangenomen motie-Stoffer/Van der Plas/
Eerdmans.
 4Internationale verdragen wijzigen of opzeggen 
indien deze legitiem nationaal beleid onmogelijk 
maken of hiertoe worden aangegrepen.
 4De neutraliteit van de rechterlijke macht 
waarborgen door een meer transparante 
benoemingsprocedure.
 4Waarborgen dat politieke voorkeur geen voor- of 
nadelig effect mag hebben bij toetreding tot het 
Openbaar Ministerie of de rechterlijke macht.
 4De Raad van State (afdeling bestuursrechtspraak), 
de Centrale Raad van Beroep en het College 
van Beroep voor het Bedrijfsleven opheffen 
en hun taken onderbrengen bij de Hoge Raad, 
zodat er voor alle rechtsgebieden één hoogste 
rechtscollege in Nederland is. 4De onafhankelijkheid van de rechterlijke macht 
waarborgen door de leden van
 4de Raad voor de Rechtspraak niet meer door 
de minister van Justitie en Veiligheid te laten 
benoemen of ontslaan. 
 4De invoering van lekenrechtspraak -zoals in de rest 
van Europa.
 4Justitie dichter bij de burgers brengen middels 
wijkrechters.
 4De rechtspraak laagdrempelig maken middels het 
vaker uitzenden van rechtszaken en het hanteren 
van toegankelijk taalgebruik.
 4Zittingen bij de rechtbank en de gerechtshoven 
in zaken met betrekking tot voorlopige hechtenis, 
pro-forma-zittingen en regiezittingen online laten 
plaatsvinden, zodat gedetineerden niet meer 
hoeven te worden aangevoerd, hetgeen tot een 
flinke besparing van de kosten leidt.JA21 wil:49
Concept-verkiezingsprogramma9. Volksgezondheid, zorg en sport
“Een duurzame herinrichting zodat 
Nederlanders verzekerd blijven van betaalbare, 
toegankelijke en beschikbare zorg”
Betaalbaarheid, toegankelijkheid en beschikbaarheid 
van zorg behoren tot de grootste uitdagingen voor 
de Nederlandse samenleving nu en in de komende 
jaren: een sterk vergrijzende bevolking met daardoor 
een enorme toename van chronische aandoeningen, 
gecombineerd met een afnemende beschikbaarheid 
van zorgprofessionals resulteert in een grote schaarste 
van passende zorg. Bovendien dreigt hierdoor een 
tweedeling in de zorg tussen mensen die private 
zorg kunnen betalen en mensen die dat niet kunnen. 
De eerste tekenen hiervan zijn reeds zichtbaar. JA21 
kiest voor een duurzame herinrichting van zorg die de 
zorg betaalbaar, beschikbaar en toegankelijk houdt.  JA21 wil:
 4Niet meer geld voor zorg beschikbaar stellen, 
maar het beschikbare geld beter besteden.
 4De patiënt centraal stellen door hem regie te 
geven over zijn eigen zorg.
 4Zorg in de leefomgeving van de patiënt 
uitbreiden.
 4De terugkeer van bejaardentehuizen waar 
individuele zorg geleverd kan worden.
 4Snel opvolging geven aan de 
Hervormingsagenda Jeugd, zonder dat 
gemeenten worden geconfronteerd met 
bezuinigingen door de rijksoverheid.
 4De personeelstekorten in de zorg oplossen door 
het aanbieden van betere arbeidsvoorwaarden, 
scholingsmogelijkheden en het verminderen van 
de regeldruk.
 4De toegankelijkheid van WMO-behoeftigen op 
ondersteuning vergroten.
 4De ethische aspecten en morele grondslagen 
van de gezondheidszorg (blijven) respecteren.
 4Sport stimuleren om de levenskwaliteit van 
Nederlanders te verhogen.
 4Verantwoord (her)gebruik van dure middelen 
stimuleren.
 4Een regionale aanpak, organisatie en financiering 
van zorg.50
Concept-verkiezingsprogrammaHet beleid van JA21 steunt op de volgende pilaren: 
Het huidige budget voor de zorg moet volstaan
Meer dan een kwart van de Nederlandse overheidsuitgaven 
wordt besteed aan zorg. Als we niets doen zullen die 
kosten door de vergrijzing zelfs nog verder stijgen. Het 
is niet houdbaar om steeds meer geld aan zorg uit te 
geven. Gelukkig is dit wat JA21 betreft ook niet nodig. 
Er is geld genoeg, maar het moet beter besteed worden. 
Het budgettair kader zorg mag jaarlijks dan ook maximaal 
groeien met een correctie voor stijging in de loonkosten 
en vaste lasten op basis van het prijsindexcijfer van 
de Nederlandse Zorgautoriteit. JA21 stelt concreet 
beleid voor waarvoor geen budgettaire groei nodig is 
en waardoor de zorg niet aan kwaliteit zal inboeten. 
De geldbesparende maatregelen leveren voldoende 
middelen op om te investeren in zorgpersoneel en betere 
zorg voor kwetsbare groepen.
De patiënt écht centraal
JA21 pleit ervoor de patiënt en diens wensen en behoeften 
centraal te stellen in de zorgverlening. Patiënten moeten 
meer mogelijkheden krijgen om de regie te voeren over 
hun eigen gezondheid en zorg. Zinnige zorg moet immers 
aangepast worden aan de individuele situatie van de 
patiënt. 
Eén van de manieren waarop JA21 dit wil bewerkstelligen 
is mensen zelf te laten kiezen welke arts ze willen. Vanuit 
een liberaal perspectief is vrije artsenkeuze belangrijk. Een 
ander punt betreft het uitbreiden van de mogelijkheden 
om mensen in hun thuisomgeving te behandelen, daar 
waar zij het meest vertrouwd en op hun gemak zijn.Momenteel vindt de meeste zorgverlening plaats in 
het ziekenhuis. Door meer zorg te organiseren in de 
leefomgeving van de patiënt, krijgt deze (samen met 
de familie) meer invloed op eigen gezondheid en ziekte. 
Technologisch is het zelfs al zeer goed mogelijk en 
wenselijk veel zorg thuis te leveren door middel van 
bijvoorbeeld smart homes, telemonitoring, teleconsultatie, 
telediagnostiek en telebehandeling. Een speciale rol ziet 
JA21 voor de ambulancediensten. Een ambulance is heden 
ten dage veel meer dan voorheen de vooruitgeschoven 
spoedeisende hulppost. Technologische innovaties maken 
het mogelijk veel diagnostiek ter plaatse te verrichten. 
Een goede samenwerking met spoedeisende hulp (SEH) 
posten voorkomt onnodige SEH bezoeken en zorgt ervoor 
dat de patiënt vaker thuis kan blijven. JA21 is van mening 
dat ambulancediensten hierin een prominentere rol in 
kunnen spelen.
Betere zorg voor kwetsbare groepen
JA21 acht de kwaliteit van Jeugdzorg, ouderenzorg, 
geestelijke gezondheidszorg, gehandicaptenzorg en 
zorg voor WMO-behoeftigen van essentieel belang. Op 
al deze gebieden kampt men met een personeelstekort. 
JA21 wil er hard aan werken om dit op te lossen. 
Betere arbeidsvoorwaarden en een reductie van de 
registratielast (zie daarover verder punt 7 en 8) moeten 
de zorgmedewerkers verleiden om in de zorg te komen 
werken en te blijven werken.51
Concept-verkiezingsprogrammaBetere zorg voor ouderen
De waardigheid van en zorg voor ouderen is van 
fundamenteel belang voor JA21. Een morele en 
beschaafde samenleving erkent dit en behandelt haar 
ouderen goed. Toch is de ouderenzorg in de laatste 
jaren steeds verder afgebroken. Een derde van de 
verzorgingshuizen is gesloten en de eisen voor opname in 
verpleeghuizen zijn verhoogd. Omdat het heeft ontbroken 
aan de noodzakelijke technologische en organisatorische 
investeringen is een situatie waarin ouderen verantwoord 
langer thuis kunnen blijven wonen bij lange na niet 
gerealiseerd. Om deze reden zijn er gemiddeld 20.000 
wachtenden: een schrijnend aantal. Meer dan de helft 
van de ouderen voelt zich eenzaam. Dit vinden wij 
onacceptabel. Deze problemen moeten worden opgelost 
door in te zetten op zorg voor en waardering van ouderen, 
in plaats van hen buiten de samenleving te plaatsen. 
JA21 is voor de terugkeer van de bejaardentehuizen waar 
passende zorg kan worden geleverd. JA21 pleit voor het 
inrichten van een woonomgeving waar meerdere ouderen 
wonen waar zij van gemeenschappelijke faciliteiten gebruik 
kunnen maken en daardoor sociale contacten kunnen 
onderhouden. In deze woonomgeving moet de zorg schaalbaar 
zijn om te voorkomen dat de ouderen door ziekte naar een 
andere leefomgeving worden verplaatst, met alle risico’s van 
dien. 
Veel ouderen wensen zo lang mogelijk in hun eigen huis te 
blijven wonen. JA21 wil deze wens zo veel mogelijk faciliteren. 
JA21 zorgt dat thuiszorgorganisaties worden voorzien van een 
systeem, waarmee zij thuiswonende ouderen beter kunnen 
monitoren en kunnen reageren op gebeurtenissen en situaties. 
Op deze wijze kan de zorg voor ouderen passender worden 
gegeven en kunnen zorgverleners hun tijd zinvol indelen. Betere jeugdzorg
Het ontbreken van continuïteit en stabiliteit in het 
zorgtraject kan het emotioneel welzijn van jongeren 
zeer negatief beïnvloeden. Vaak worden meerdere 
instanties betrokken bij een enkele hulpvraag, wat leidt 
tot een gebrek aan overzicht en coördinatie. Dit complexe 
netwerk van diensten maakt het voor jongeren moeilijk 
om de benodigde ondersteuning te begrijpen en te 
navigeren. Het toekennen van een coördinerende rol aan 
samenwerkende gemeenten, verenigd in jeugdzorgregio’s, 
leidt nog steeds niet tot een goedkopere en betere 
jeugdzorg. 
Wat JA21 betreft wordt de samenwerking in de 
jeugdzorgregio’s steviger aangezet. Op die manier kan 
de lokale democratie scherper toezien op een kwalitatief 
goede uitvoering van de jeugdzorg en hoeven gemeenten 
niet steeds zelf het wiel opnieuw uit te vinden. Daarnaast is 
JA21 van mening dat vroegtijdig (dreigende) problematiek 
moet kunnen worden vastgesteld, zodat een eventuele 
interventie op tijd kan plaatsvinden. Dit vraagt ook 
betrokkenheid van scholen. Nu de Hervormingsagenda 
Jeugd is vastgesteld, moet er dan ook snel opvolging 
aan worden gegeven, zonder dat gemeenten worden 
geconfronteerd met opgelegde bezuinigingen door de 
rijksoverheid.52
Concept-verkiezingsprogrammaBetere geestelijke gezondheidszorg
De problematiek in de GGZ-sector is groot en weerbarstig. 
Er is een groot tekort aan gekwalificeerd personeel en er 
zijn lange wachtlijsten die de toegang tot essentiële zorg 
belemmeren. Hoewel in deze sector al grote stappen gezet 
zijn met de inzet van teleconsultatie, blijft de problematiek 
groot. Het verminderen van deze wachtlijsten vereist een 
gecoördineerde aanpak. Een oplossing is om de capaciteit 
van GGZ-instellingen te vergroten door extra financiering 
te verstrekken voor personeel en infrastructuur.
Verdere implementatie van digitale 
gezondheidstoepassingen, zoals virtuele consulten 
en online therapie, kunnen de toegang verbeteren 
en wachttijden verkorten. Het stimuleren van vroege 
interventie en preventie, bijvoorbeeld via scholen en 
huisartsen, kan ook bijdragen aan het verminderen van 
de vraag naar GGZ-diensten. Samenwerking tussen GGZ-
instellingen, huisartsen en sociale diensten kan helpen 
bij het identificeren van de meest dringende gevallen en 
het stroomlijnen van doorverwijzingen. Het verminderen 
van stigma rond geestelijke gezondheid en investeren in 
bewustwordingscampagnes kan ook de vraag naar en het 
aanbod van GGZ-diensten in evenwicht brengen.
Betere zorg voor gehandicapten
In de gehandicaptenzorg kampen we al jaren met 
grote tekorten. Juist de weerlozen in onze samenleving 
verdienen onze steun. De al langer bestaande tekorten 
in de gehandicaptenzorg verergeren door een dalende 
instroom vanuit beroepsopleidingen. Hierbij speelt op 
de achtergrond een verandering van het werk, met 
meer focus op stimuleren van zelfstandigheid van 
cliënten, technologische veranderingen en toename van complexe zorgvragen. Hierdoor zijn hoger geschoolde 
zorgmedewerkers nodig. Het grootste probleem 
speelt bij de zeer zorgintensieve cliënten, zoals ernstig 
meervoudig beperkte kinderen met complexe medische 
problemen, maar ook verstandelijk beperkte mensen 
met agressief gedrag. JA21 acht het van groot belang 
dat er een specifieke arbeidsmarktaanpak komt voor de 
gehandicaptenzorg. Hierbij kan gebruik worden gemaakt 
van zowel schoolverlaters als zij-instromers. Door middel 
van de juiste begeleiding kunnen zij goed opgeleide 
krachten worden die de complexe problematiek het hoofd 
kunnen bieden. 
Respect voor WMO-behoeftigen en hun 
(mantel)zorgers
Gemeenten hebben sinds 2015 een deel van de zorgtaken 
van de rijksoverheid overgenomen op grond van de Wet 
maatschappelijke ondersteuning (Wmo). Gemeenten 
zijn op basis van deze wet verantwoordelijk voor de 
ondersteuning van mensen die niet (volledig) zelfredzaam 
zijn. Zij kunnen daartoe bij de gemeenten budget 
aanvragen om bijvoorbeeld thuiszorg of dagactiviteiten 
te betalen, of mantelzorgers te vergoeden. Dit vindt JA21 
dusdanig belangrijk dat hier niet verder op bezuinigd 
mag worden. Om dit alles te bekostigen is de financiële 
houdbaarheid van gemeenten van groot belang. De 
opschalingskorting waarmee gemeenten mogelijk vanaf 
2026 worden geconfronteerd, moet dan ook van tafel. 
Voor beschermd wonen en maatschappelijke opvang 
is regionale samenwerking noodzakelijk. De landelijke 
toegang van hulpvragers tot deze voorzieningen moet 
blijven gehandhaafd. Voorkomen moet worden dat 
gemeenten elkaar de bal toespelen en dat de hulpvrager 
het nakijken heeft. Daarom moet worden afgezien van de 
voorgenomen invoering van het woonplaatsbeginsel in 53
Concept-verkiezingsprogrammade Wmo. De zorg moet zo laagdrempelig mogelijk zijn, en 
gekenmerkt worden door respect voor zowel de mensen 
die behoefte hebben aan deze zorg, als de zorgers op wie 
zij leunen. 
Zorgvuldig kijken naar de ethische aspecten
Gezondheidszorg is van fundamenteel belang. Hoewel er 
hoge kosten mee gepaard gaan, mogen we de ethische 
grondslagen van de gezondheidszorg en de daarop 
gebaseerde rechten en waardigheid van de patiënt nooit 
uit het oog verliezen.
Het uitgangspunt van JA21 is dat leven, zowel bij geboorte 
als bij sterfte, beschermd moet worden. Regelgeving 
met betrekking tot zwangerschap, geboorte en 
levensbeëindiging dient daarom met grote zorgvuldigheid 
tot stand te komen.
Het recht op abortus is een belangrijk vrouwenrecht 
waar wij niet aan willen tornen. JA21 vindt echter dat er 
niet lichtvaardig mee mag worden omgegaan. Abortus 
moet dan ook zo veel mogelijk worden voorkomen. 
Het is belangrijk om ons ervan bewust te zijn dat 
Nederland een zeer liberale abortuswetgeving heeft 
waarbij abortus zonder medische indicatie wettelijk 
mogelijk is tot 24 weken. Door ingrijpende en snelle 
medisch-wetenschappelijke ontwikkelingen neemt de 
levensvatbaarheid van het ongeboren kind sterk toe 
en zal het waarschijnlijk ook blijven toenemen. Het is 
daarom belangrijk om het maatschappelijk debat over 
deze termijn te blijven voeren en het kan in de toekomst 
wellicht te rigoureus zijn om deze zonder meer te blijven 
handhaven in een tijd van snelle medische vooruitgang. 
JA21 steunt de bestaande zorgvuldige protocollen en 
regelgeving over abortus met een medische indicatie, zoals het geval kan zijn bij gevaar voor het leven van de 
moeder of ernstige handicaps bij het kind.
Het is evident dat euthanasie geen oplossing kan en mag 
zijn voor een tekortschietende zorg voor ouderen. Wij 
steunen de huidige euthanasiepraktijk, die door artsen en 
patiënten als zorgvuldig wordt ervaren. Verdere uitbreiding 
van deze wet naar mensen zonder uitzichtloos, medisch 
lijden of wilsonbekwamen, achten wij onwenselijk. Het 
uitgangspunt moet altijd zijn dat voor kwetsbaren in de 
samenleving zorg toegankelijk is en van hoge kwaliteit. 
Sport 
Sport, sportief bewegen en een gezonde leefstijl zijn van 
essentieel belang. Ze bevorderen fysieke en mentale 
fitheid, sociale interactie, gemeenschapsgevoel en 
nationale trots. Daarnaast verlichten ze de druk op de 
gezondheidszorg en verbeteren ze de levenskwaliteit. 
Een verschuiving van curatieve naar preventieve 
maatregelen - waarbij sport een zeer belangrijke rol 
kan spelen - is essentieel voor een toekomstbestendig 
gezondheidsbeleid. 
JA21 wil daarom sport en sportief bewegen op alle 
niveaus stimuleren en laagdrempelig maken door de 
betaalbaarheid van sport te ondersteunen door verlaging 
van de btw-tarieven van sportbeoefening. Voorts wil 
JA21 werkgevers stimuleren duurzame inzetbaarheid 
te accommoderen, door het betalen van sport voor 
werknemers niet langer onderdeel te laten uitmaken van 
de werkkostenregeling en daarmee vrij te stellen. 
Ook willen we schoolzwemmen verplicht stellen, zodat 
ieder kind in Nederland leert zwemmen en daarmee 
de zwemveiligheid geborgd wordt. Tot slot wil JA21 54
Concept-verkiezingsprogrammatopsport op alle niveaus (waaronder vanzelfsprekend 
ook gehandicaptensport) en topsportevenementen 
structureel blijven financieren, bijvoorbeeld door de 
opbrengsten van de kansspelen. 
Preventie
Hoewel JA21 een gezonde levensstijl en preventie 
belangrijk vindt, is het niet zaligmakend. Uit onderzoek 
blijkt dat maximaal 20% van de huidige zorgvraag 
kan worden voorkomen door preventie. Bovendien 
kan gezonder ouder worden leiden tot een langere 
zorgvraag op latere leeftijd. Secundaire preventie is 
bewezen effectief. Mensen die een ingrijpende operatie 
of therapie gehad hebben of lijden aan een ernstige 
chronische aandoening hebben onmiskenbaar baat bij 
leefstijlverbetering. Bovendien bespaart dit zorgkosten 
door minder recidieven en bezoeken aan de dokter. 
Middelen die bewezen hebben dat ze op termijn grote 
maatschappelijke kosten voorkomen, moeten weer in het 
pakket worden opgenomen (voorbeelden zijn vitamine-D 
en vaccinaties zoals tegen gordelroos). 
Vroegdetectie van ernstige aandoeningen heeft 
onmiskenbaar grote voordelen. De landelijke 
opsporingsprogramma’s voor darmkanker en de 
cardiovasculaire risicomanagementprogramma’s bij 
de huisartsen hebben hun nut meer dan bewezen. Ook 
op andere gebieden (bijvoorbeeld hart- en vaatziekten) 
kan vroegdetectie grote voordelen opleveren. Zo 
kan standaard screening van de hartritmestoornis 
boezemfibrilleren vele duizenden beroerten per jaar 
voorkomen. Het is dan ook belangrijk dergelijke preventie-
onderzoeken aan Nederlanders aan te bieden indien zij 
hiervan gebruik wensen te maken.Applaudisseren is niet genoeg (meer handen 
aan het bed, en handen vaker aan bed)
Het personeelstekort in de zorg is een van de grootste 
bedreigingen voor het systeem. Daarbij komt dat uit 
onderzoek van het CBS blijkt dat circa 30% van de 
zorgmedewerkers de komende 10 jaar met pensioen 
gaat. Hoewel er veel waardering is uitgesproken, is er 
weinig concrete actie ondernomen. JA21 streeft ernaar 
om werken in de zorg aantrekkelijker te maken, te 
beginnen met financiële compensatie. Verpleegkundigen, 
verzorgenden en thuiszorgmedewerkers zijn jarenlang 
ondergewaardeerd en verdienen meer dan alleen applaus. 
JA21 wil de salarissen en vergoedingen in de zorg, vooral 
in de lagere schalen, ten minste met de inflatie laten 
meestijgen.
JA21 pleit verder voor een doelmatiger inzet 
van zorgprofessionals. Naast het salaris is de 
buitenproportionele regel- en rapportagedruk een reden 
voor zorgprofessionals om te stoppen. De overheid roept al 
jaren de regeldruk te willen verminderen, maar de praktijk 
is dat het aantal nieuwe regels het aantal verdwijnende 
regels overtreft. 
Zorgprofessionals willen zorg verlenen, niet meerdere 
uren per dag bezig zijn met vinkjes, minutenregistraties en 
rapportages. JA21 hanteert vertrouwen in de professional als 
uitgangspunt. Om hier daadwerkelijk invulling aan te geven, 
wil JA21 beleidsmakers in de zorg stimuleren voor elke nieuwe 
regel, verantwoording of rapportage die wordt ingevoerd, 
er twee te laten vervallen in het desbetreffende domein. 
Tevens kan het merendeel van de kwaliteitsregistraties 
van verplegend en verzorgend personeel vervallen indien 
deze vervangen kan worden door het meten van patiënt/
clienttevredenheid en medewerkertevredenheid. 55
Concept-verkiezingsprogrammaDoor resultaatgericht in te grijpen in de rapportagelast 
maken we niet alleen het werken voor zorgmedewerkers 
zinvoller, we slaan ook een financiële slag. Het is bovendien 
maar zeer de vraag of veel van deze kwaliteitsregistraties 
de kwaliteit van zorg daadwerkelijk verbeteren. Dezelfde 
medewerkers hebben ineens meer capaciteit om te doen 
waarvoor ze ooit gekozen hebben: zorg verlenen.
JA21 staat voor een toekomstbestendig opleidingsbeleid 
van zorgprofessionals. We leiden toekomstige artsen 
en verpleegkundigen op, maar door numeri fixi zijn 
dat specialismen die niet aansluiten op toekomstige 
behoeften. JA21 wil dat beleidsbepalende instituten 
wendbaar sturen op toekomstige ontwikkelingen en 
beleid, zodat studenten en artsen gemakkelijker kunnen 
switchen naar andere medische gebieden. Daarnaast 
moet er beleid komen om jonge artsen snel een positie 
in hun vakgebied te geven. Ook willen we de invloed van 
zorgverzekeraars op het aantal artsen in een ziekenhuis 
beperken.
Organisatie en beloning
JA21 wil bestaande perverse prikkels uit het systeem 
halen. Zorgcontracten zijn al jaren gebaseerd op productie 
(c.q. verrichtingen, bezoeken, opnames). Bestuurders in 
de zorg worden gehinderd door financiële prikkels die 
productiecijfers vereisen om de omzetdoelstellingen 
te halen. Het systeem dwingt ze om zo veel mogelijk 
zorg binnen hun muren te verlenen. Het ‘Juiste Zorg 
Op de Juiste Plek’ principe wordt krachtig door JA21 
onderschreven. Met het substantieel investeren in zorg in 
de anderhalve lijn nemen we een eerste stap. 
JA21 wil dat ziekenhuizen gestuurd worden op het leveren 
van noodzakelijke zorg op basis van zorguitkomsten. Overbodige behandelingen of doorbehandelen 
zonder meerwaarde moeten worden geschrapt. In het 
verlengde daarvan onderschrijft JA21 het concept van 
uitkomstgerichte zorg uit het Integraal ZorgAkkoord. Wij 
noemen dat ruimte voor eigen regie. JA21 is daarbij van 
mening dat een uitkomstenbeloning op een eenvoudig, 
weinig bureaucratisch systeem gebaseerd moet zijn.
De huisarts speelt een cruciale rol in het Nederlandse 
zorgstelsel. Zij/hij is drie dokters in een; een zelfstandig 
medisch behandelaar, de poortwachter voor 
specialistische zorg; en – misschien wel het belangrijkste 
– de persoonlijke dokter met wie je een vertrouwensband 
hebt. 
Door specialisten uit het ziekenhuis in wijkposten te 
laten samenwerken met huisartsen, kan veel relatief 
eenvoudige zorg snel en buiten het ziekenhuis geleverd 
worden. Zo voorkomen we onnodige wachttijden en wordt 
zorg toegankelijker. En de kosten in een wijkpost zijn 55 % 
lager dan in het ziekenhuis. Huisartsen kunnen volgens de 
richtlijn van hun beroepsvereniging meer middelen krijgen 
en als gemeenten meer kunnen investeren in thuiszorg, 
dan scheelt dat de veel duurdere ziekenhuisopnames. 
JA21 is ervan overtuigd dat zorg baat heeft bij een 
regionale regie en regionale budgettering. De rol van 
de zorgverzekeraars vormt daarbij een probleem. 
Zorgverzekeraars zijn als het ware in de spreekkamer van 
de arts aangeschoven. Elke zorgaanbieder (huisartsen, 
ziekenhuizen, fysiotherapeuten, etc) moet op dit 
moment onderhandelen met alle zorgverzekeraars om 
gecontracteerd te kunnen worden (vaak “take it or 
leave it”). JA21 wil de relaties tussen zorgaanbieders en 
verzekeraars, alsook tussen patiënten en verzekeraars, 
normaliseren. 56
Concept-verkiezingsprogrammaEen eerste stap is regionalisatie, waar regionale 
zorgkantoren/platforms worden opgericht die de 
krachten bundelen in een regio. Diverse budgetten 
worden regionaal samengevoegd. Partijen maken 
plannen afgestemd op de regio. Een regionale inkopende 
verzekeraar kent de regio, kent de aanbieders, bespaart 
veel tijd en kan namens andere verzekeraars optreden en 
afspraken maken. Samenwerken is het nieuwe motto. Het 
regionale zorgkantoor maakt meerjarenafspraken met alle 
zorgaanbieders in die regio. Het regionale zorgkantoor 
legt een geharmoniseerde norm op aan de zorgverleners 
in die regio, waardoor ze eenmalig verantwoording moeten 
afleggen, waarmee de rapportagelast voor zorgverleners 
sterk afneemt.
Goed rentmeesterschap
Met zorgkosten moet verantwoord worden omgegaan. 
Technologische vernieuwing en medicijnen zijn 
verantwoordelijk voor twee derde van de stijging van de 
zorgkosten.
Zowel vanuit financieel als vanuit milieu-oogpunt is 
het tegengaan van verspilling van groot belang. Denk 
aan het weggooien van ongebruikte medicijnen en 
overbodige verpakkingen van medicatie. In Nederland 
wordt naar schatting jaarlijks voor ten minste 100 
miljoen euro aan nog inzetbare medicatie vernietigd. 
Deze medicatie is vaak nog goed verpakt en heeft een 
lange houdbaarheidsdatum. Een beloningssysteem voor 
retourneren van deze medicatie helpt om deze vorm 
van verspilling tegen te gaan. Omdat veel ziekenhuizen 
beschikken over sterilisatie-apparatuur, zou het alleen 
al vanuit milieuperspectief verstandiger zijn om de 
benodigdheden op traditionele wijze te steriliseren. Het 
programma dat gericht is op het voorkomen van verspilling in de zorg moet nieuw leven ingeblazen worden. Het 
regiokantoor kan beoordelen of nieuwe dure apparatuur 
noodzakelijk is of dat gebruikgemaakt kan worden van 
bestaande apparatuur van andere instellingen.
Het aandeel dure geneesmiddelen maakt momenteel zo’n 
10% uit van het medisch specialistische zorgbudget. Een 
sterke groei gaat ten koste van andere zorg. Om deze reden 
vindt JA21 het van belang de balans te bewaken tussen 
enerzijds zorgen dat patiënten die dure geneesmiddelen 
nodig hebben deze ook ontvangen, maar anderzijds de 
noodzaak secuur te blijven toetsen. De zogenoemde 
sluis voor dure geneesmiddelen moet derhalve in stand 
worden gehouden.57
Concept-verkiezingsprogramma10. Onderwijs, cultuur en wetenschappen
“JA21 investeert fors in onderwijs, in cultuur 
en in de wetenschap omdat Nederlanders 
excellente scholing verdienen die bijdraagt 
aan hun ontwikkeling en hen voorbereidt op 
de toekomst.”
Nederlands onderwijs kán het beste van de wereld zijn. 
Dat is het niet. De Nederlandse onderwijskwaliteit gaat 
achteruit waardoor de vaardigheden van Nederlandse 
scholieren aantoonbaar verminderen. JA21 gaat die 
trend keren. Daarnaast wil JA21 de ideologisering van 
kunst en cultuur niet belonen, maar de kunsten wel 
degelijk structureel beter financieren. JA21 wil:
 4Docenten daadwerkelijk fors meer gaan betalen 
om het vak aantrekkelijker te maken;
 4Aansluiting van opleiding op arbeidsmarkt 
door meer te investeren in het praktische 
beroepsonderwijs;
 4Focus in hoger onderwijs op minder regeldruk 
door andere vormen van inspectie en nadruk op 
technische studies;
 4Meer ruimte voor oprichten niet-
staatsgerelateerde scholen op elk 
onderwijsniveau;
 4Ideologisering van kunst en cultuur niet belonen, 
maar een substantiële injectie van structurele 
middelen voor het behoud van ons cultureel 
erfgoed 58
Concept-verkiezingsprogrammaDe basis: een beter salaris
Onderwijs is de basis voor het leven daarna. Volgens JA21 
heeft onderwijs twee doelen die beide van groot belang 
zijn. In de eerste plaats moet onderwijs kennis en kunde 
ontwikkelen, onder andere met het oog op het latere 
werkzame leven. In de tweede plaats de vorming van een 
individu, een mens dat goed leert samenleven met anderen. 
Het Nederlands onderwijs ging de afgelopen decennia 
achteruit. In internationaal perspectief neemt de kwaliteit 
van het basis-, voortgezet en hoger onderwijs af of 
blijft steken op hetzelfde niveau. JA21 stelt de docent 
centraal om dit tij te keren. De docent is immers verreweg 
de belangrijkste factor in hoogwaardig, diepgaand en 
relevant onderwijs. Wij gaan docenten, van primair tot 
hoger onderwijs, nu eens daadwerkelijk een stuk meer 
betalen. Zo wordt het vak écht aantrekkelijker en krijgen 
we meer docenten voor de klas. Want het is niet een 
gebrek aan aanbod van hoger opgeleid personeel dat het 
onderwijs parten speelt, maar de salariëring en onnodige 
administratie en extra werk.
Onderwijs en markt
Er zijn veel zorgen over het aansluiten van opleidingen op 
de arbeidsmarkt.  Ons onderwijssysteem sluit niet aan op de 
maatschappelijke behoefte aan professionals en vakmensen. 
Ons onderwijs is vooral cognitief en theoretisch,  en in 
mindere mate praktisch ingesteld en richt zich bovendien 
grotendeels op kinderen en jongvolwassenen. 
Maar dit onderwijs past lang niet iedereen. Voor veel 
beroepen geldt ook nog eens dat er überhaupt geen 
scholingsaanbod is, of dat het scholingsaanbod beperkt 
blijft tot één locatie in de randstad. Het gevolg is dat er een schreeuwend tekort is aan vakmensen, dat jongeren 
voortijdig het onderwijs verlaten en dat ‘ouderen’ geen 
passende opleiding kunnen volgen. 
JA21 gaat dat veranderen. Wij stimuleren extra 
arbeidsmarkt-gerelateerd onderwijs door en binnen 
bedrijven met financiering vanuit de overheid. 
Vakmanschap en vaardigheden kunnen dan 
doorontwikkeld worden, omdat de focus ligt op de (door)
ontwikkeling van kennis. 
Na het MBO kun je voor veel beroepen geen 
vervolgopleiding volgen. Ben je een ‘denker’, dan stroom 
je door naar het HBO of WO, ben je een ‘doener’ dan houdt 
het na het MBO vaak op. Daarbij is het reguliere onderwijs 
vooral gericht op jongeren. Een dertiger of veertiger die nog 
een opleiding wil volgen om tot zijn pensioengerechtigde 
leeftijd mee te kunnen blijven doen, kan in het reguliere 
onderwijs niet terecht omdat de opleiding niet bestaat, 
of hij voelt zich er niet thuis. Daarnaast zijn er voor 
kleinschalige branches en specialistische vakmanschap 
geen goede connecties met het beroepsonderwijs. Voor 
grootschalige branches is het commercieel interessant 
om opleidingen te ontwikkelen, maar dat gaat voor 
specialistische opleidingen niet op. Tekortsectoren 
moeten door de overheid financieel en door faciliterende 
regelgeving geholpen worden om instroom te bevorderen. 
Dat geldt voor zowel grote als kleine branches.
JA21 gaat toegang tot studies waarvan afgestudeerden 
zeer gewild zijn vergemakkelijken. Daarom pleit JA21 
bijvoorbeeld voor het afschaffen van het collegegeld voor 
de studie verpleegkunde. Voorts wil JA21 structureel 500 
miljoen extra uittrekken voor het praktijkonderwijs.59
Concept-verkiezingsprogrammaHoger onderwijs en wetenschap
Hoger onderwijs en wetenschappelijk onderwijs is van 
fundamenteel belang, voor de gehele maatschappij maar 
ook voor de ontwikkeling en ontplooiing van de individuele 
studenten die er gebruik van maken, en dat zijn er veel 
in Nederland. De Europese Unie eist dat in 2030 het 
aandeel hoogopgeleiden binnen de leeftijdsgroep 25- tot 
35-jarigen ten minste 45% moet bedragen. Nederland 
voldoet al sinds 2015 aan die norm. Meer dan de helft 
(56%!) van de Nederlanders tussen de 25 en 35 jaar is 
hoogopgeleid. Kwaliteit moet echter boven kwantiteit 
gaan. JA21 wil daarom ambitieuzer hoger onderwijs voor 
Nederland. 
Kennisinstellingen in het hoger onderwijs worden naar 
rato van studentenaantallen door de rijksoverheid 
gefinancierd. Dit zorgt voor een ‘perverse prikkel’ om 
aantrekkelijke studies aan te bieden die vooral aansluiten 
bij de leef- en denkwereld van de aankomende student. 
Deze zogenaamde ‘pretstudies’ worden gekenmerkt 
door zich te eenzijdig te richten op de ontwikkeling van 
het individu, een geringe studiebelasting en nauwelijks 
aansluiting op de beroepspraktijk in een Nederlandse 
economische sector. Het financieringsmodel zorgt er 
ook voor dat het werven van internationale studenten 
een verdienmodel is geworden. Dat gaat ten koste van 
Nederlandse studenten, bijvoorbeeld door de enorme druk 
op de woning- en kamermarkt. Door de manier waarop 
onze universiteiten worden gefinancierd - kwantiteit 
boven kwaliteit - wordt een zesjescultuur aangejaagd 
door grote aantallen buitenlandse studenten. Zowel het 
huidige model van outputfinanciering, als de influx van 
buitenlandse studenten moeten dus grondig worden 
herzien.Aangaande het hoger onderwijs willen we bijzondere 
aandacht voor technische opleidingen. Het 
Researchcentrum voor Onderwijs en Arbeidsmarkt 
(ROA) voorspelt een jaarlijks tekort van ruim 3000 
academisch geschoolde technici. Het Planbureau voor 
de Leefomgeving (PBL) en ROA hebben recent laten zien 
dat voor de uitvoering van het klimaatbeleid de vraag naar 
ingenieurs nog verder stijgt. Het aantal afgestudeerde 
ingenieurs zal dus enorm toe moeten nemen om aan de 
vraag vanuit de maatschappij te voldoen. Het is daarom 
belangrijk dat meer Nederlandse studenten kiezen voor 
een technische opleiding. Voorts wil JA21 minimaal 3% 
van het BBP investeren in onderzoek & ontwikkeling 
(R&D) voor een sterke en innovatieve economie. De vier 
technische universiteiten spelen hierin een belangrijke rol. 
De kwaliteit van het hoger onderwijs wordt gemonitord 
door de overheid. Eens per zes jaar wordt een hele 
opleiding gemobiliseerd om ‘door het hoepeltje’ te 
springen. Kwaliteitsbewaking door de overheid kost 
onderwijsinstellingen jaarlijks miljoenen.  Geld dat ten 
koste gaat van het onderwijs en ten laste komt van de 
samenleving. Kwaliteitsborging van onderwijs moet 
daarom worden herzien. Kwaliteitscontroles moeten op 
hoofdlijnen plaatsvinden en de punten waarop getoetst 
wordt moeten uitdrukkelijk neutraal zijn wat betreft 
ideologie en politieke visie. Externe validatie van de 
afnemers van het onderwijs in de diverse beroepssectoren 
moet daarbij nadrukkelijker naar voren komen. Dat kan 
steekproefsgewijs per onderwijsinstelling. 60
Concept-verkiezingsprogrammaDiversiteit in het onderwijs is voor JA21 belangrijk op een 
manier die in media en politiek nauwelijks nog aan bod 
komt, namelijk als diversiteit van ideeën. Diversiteit is niet 
gelijke uitkomsten fabriceren tussen mannen en vrouwen, 
blank of zwart, rijk of arm. Diversiteit is ook niet mensen 
indelen in hokjes. We moeten voorkomen dat hoger 
onderwijs het ‘corrigeren van verkeerde denkbeelden’ 
wordt, maar het stimuleren van leren denken en leren 
(zelf)kritiseren. Consensus in wetenschap mag niet 
verward worden met heilige orthodoxie. Vrij denken, je 
vrij uitspreken en diepgaand wetenschappelijk denken 
moeten niet standaard leiden tot dezelfde conclusies 
op straffe van uitsluiting. Het enige wat in deze context 
echt heilig is, is academische vrijheid. Om de kwaliteit van 
het Nederlands hoger onderwijs te verbeteren, wil JA21 
hiervoor structureel een miljard extra uittrekken.
Tot slot: te veel onderwijs in Nederland is staatsonderwijs; 
het blijkt bijzonder lastig om als niet-overheidscollectief 
een school op te richten. Dat moet wat JA21 betreft 
veranderen. De enige eis voor scholen is dat ze aan de 
wettelijk vastgestelde regels voldoen. Maar meer vrijheid 
om onderwijsinstellingen op te richten en zo de diversiteit 
van het onderwijsaanbod te vergroten, juicht JA21 zeer 
toe.
Cultuur
De Nederlandse cultuursector is een ideologische 
eenheidsworst. Kunst en cultuur worden vrijwel standaard 
omlijst met een sterk progressief en links georiënteerd 
kader. Aangezien de macht in Nederland altijd veel 
progressiever en linkser is dan de samenleving die die 
subsidies voor kunst en cultuur moet overmaken, is hier 
nooit serieus iets aan gedaan.Dit moet wat JA21 betreft echt anders. Het moet afgelopen 
zijn met eenzijdige ideologisering van kunst en cultuur. 
Ons hele culturele bestel lijkt een tot slaaf gemaakte van 
een dwingend discours dat geprogrammeerd is zichzelf 
eindeloos te herhalen; de werkelijkheid is alleen te 
bekijken door de lens van ras, klasse en gender en wie het 
daarmee niet eens is, staat buiten de orde en is wezenlijk 
slecht. Hier moet een breed maatschappelijk debat over 
gevoerd worden. Voor JA21 staat één ding vast: dergelijke 
ideologisering mag niet worden beloond.
Tegelijkertijd staan kunst en cultuur in Nederland wel 
degelijk onder druk. Er is de afgelopen jaren veel veel 
bezuinigd. De financiering daarvan kan uitstekend worden 
geregeld door het budget voor de NPO te halveren. De 
NPO kost jaarlijks meer dan de marine en hoopt de 
komende periode elk jaar meer dan een miljard te krijgen. 
De halvering van het budget past bij teruglopende 
interesse voor lineaire televisie en de opkomst van 
streamingdiensten. De NPO kan worden teruggebracht 
naar één net. Van deze besparing kan onder andere ons 
cultuurgoed beter onderhouden worden. Inhoudelijk: 
opdoeken al die subsidies. Eigen broek ophouden en als 
er geen behoefte is aan jouw kunst, dan is het geenberoep 
maar eenhobby. Waar JA21 WEL geld aan wil besteden is 
aan het behoud, de restauratie en het toegankelijk maken 
(denk aan bijvoorbeeld digitalisering van archieven en 
kwetsbare boeken) van ons cultureel erfgoed. Dat is 
ons cultureel kapitaal. Wie nu kunst maakt, kan met de 
aantrekkelijke plannen van JA21 voor ondernemers een 
prima praktijk opzetten maar wie niet voldoende kaartjes 
of kunstwerken verkoopt, zal er niet van rondkomen.61
Concept-verkiezingsprogramma11. Europese Unie
“De Europese Unie moet hervormd en 
afgeslankt worden. Wij willen terug naar de 
basis om onze democratische invloed en 
economische belangen veilig te stellen”
JA21 is kritisch op de huidige Europese Unie. De Unie is 
van oorsprong ontstaan met het oog op economische 
samenwerking tussen Europese staten. Voor JA21 is die 
economische samenwerking binnen Europa cruciaal, 
want Nederland heeft veel te winnen bij vrijhandel 
tussen de lidstaten. De  Europese Unie heeft zich 
echter steeds meer ontwikkeld tot een politieke Unie. 
Nederland levert in toenemende mate, zonder wezenlijke 
en doeltreffende raadpleging van de Nederlandse 
bevolking, politieke en economische soevereiniteit in. 
De Europese Unie heeft vooral meerwaarde als sterke 
gemeenschappelijke markt, en JA21 draait de steeds 
uitbreidende bureaucratie en bemoeizucht terug. JA21 wil:
 4De Europese Unie als efficiënt economisch 
samenwerkingsverband.
 4Geen verdere inlevering van soevereiniteit zonder 
raadpleging van de Nederlandse burgers.
 4Nederlandse wetten moeten voorrang krijgen op  
Europese wet- en regelgeving door de artikelen 
93 en 94 van de Grondwet aan te passen.
 4Behoud van het vetorecht van lidstaten in de 
Europese Raad.
 4Organiseer een brede maatschappelijke 
discussie over de toekomst van de Euromunt 
voor Nederland. Handhaving van strenge 
Europese begrotingsregels. 
 4Geen gezamenlijke Europese schulden.
 4Minder Europese uitgaven. Bezuinig op de 
Europese cohesiefondsen en subsidies.
 4Het Europees Parlement vergadert op een 
locatie.
 4Geen digitale euro.
 4Versterk de gemeenschappelijke markt en 
sluit verstandige handelsverdragen om de 
geopolitieke positie en handelsbelangen van 
Nederland te versterken.62
Concept-verkiezingsprogrammaJA21 wil een sterke gemeenschappelijke markt voor méér 
banen, welvaart en kansen voor Nederlandse bedrijven. De  
Europese Unie is hierin echter steeds meer belemmering 
in plaats van begeleider geworden. Talloze Unieverdragen 
en de politieke ontwikkelingen na de invoering van de Euro 
illustreren dit. Europa is bij JA21 echter geen transferunie 
van Noord naar Zuid Europa. 
Hervorm de EU 
JA21 staat voor een andere Europese Unie. Daarom 
voeren wij een aantal belangrijke hervormingen door die 
de democratische verantwoording van de EU verbeteren 
en de belangen van Nederland beschermen.
JA21 staat beperking van nationale soevereiniteit pas 
toe nadat de Nederlandse bevolking expliciet akkoord 
heeft gegeven. Een bindend referendum is hier een 
uitgelezen mogelijkheid voor. Zo worden voorgestelde 
beperkingen van de nationale soevereiniteit expliciet en 
concreet voorgelegd aande Nederlandse bevolking en 
pas na hun instemming goedgekeurd. Ditzelfde geldt voor 
de toetreding van nieuwe lidstaten. De Europese Unie 
moet hier terughoudend in zijn en dient de bevolking van 
bestaande lidstaten vooraf te raadplegen.
JA21 geeft dat Europese wet- en regelgeving niet 
automatisch voorrang boven geldende Nederlandse wet- 
en regelgeving. Hierom willen we de artikelen 93 en 94 
van de Grondwet aanpassen. Nieuwe Europese wet- en 
regelgeving dient vervolgens eerst door het Nederlandse 
parlement te worden behandeld om voor Nederland 
geldend recht te worden. Bij deze behandeling door het 
parlement dient op basis van subsidiariteit getoetst te 
worden of het inderdaad noodzakelijk is de betreffende 
wet- en regelgeving op Europees niveau te regelen. Indien dit niet het geval is dient Nederland op Europees niveau 
een opt-out te bedingen.
JA21 wil bestaande (Europese) verdragen herijken. De 
verdragen van Maastricht, Amsterdam en Nice hebben 
Nederland te veel politieke soevereiniteit gekost. Het 
verdrag van Lissabon is vóór de ondertekening in vrijwel 
ongewijzigde vorm zelfs verworpen door de Nederlandse 
bevolking in een referendum, en het verdrag van 
Schengen beperkt Nederland te zeer voor een efficiënt 
migratiebeleid. JA21 wil dat de EU zich strikt houdt aan 
het ‘subsidiariteitsbeginsel’: in Brussel worden alleen 
besluiten genomen met aantoonbare meerwaarde en die 
echt niet aan de lidstaten zelf kunnen worden overgelaten. 
Opkomen voor het Nederlands economisch 
belang
De Euromunt en het eurobeleid moet voor Nederland 
voordeliger uitvallen. De Eurozone mag geen 
transferunie zijn van Noord naar Zuid-Europa. JA21 wil 
deze voor Nederland nadelige ontwikkeling keren. Een 
gemeenschappelijke munt vraagt om strenge en duidelijke 
spelregels die door iedereen gerespecteerd worden. JA21 
wil toezicht op de begrotingen van de lidstaten. Houdt 
een land zich niet aan de afspraken, dan moet dat land 
in het uiterste geval zelfs gedwongen kunnen worden 
de eurozone te verlaten. Indien gezamenlijke Europese 
schulden een permanente realiteit worden, moet 
Nederland een opt-out bedingen en het lidmaatschap van 
de Eurozone heroverwegen.
Een andere belangrijke bedreiging voor de Nederlandse 
economie is de Europese Green Deal. Deze gaat verder dan 
alleen klimaat en beperking van CO2-emissies: bedrijven 
en de financiële sector moeten aan vele eisen gaan voldoen 63
Concept-verkiezingsprogrammaop het gebied van duurzaamheid, het sociale domein en 
governance. JA21 voorkomt dat bedrijven door de steeds 
strengere Europese duurzaamheidsregelgeving niet meer 
vrijuit kunnen ondernemen en dat hun concurrentiepositie 
aangetast wordt. 
Dit doen wij door in Nederland geen aanvullende regels 
te stellen, en door duurzaamheid te bewerkstelligen door 
transformatie en innovatie. JA21 kiest duidelijk voor de 
economische belangen van Nederland en wil in Europees 
verband pleiten voor een energietransitie met een 
belangrijke rol voor kernenergie en aardgas.
JA21 is voor efficiëntere uitgaven en lagere budgetten 
voor de EU. JA21 is tegen Europese belastingen om 
de EU-uitgaven te blijven dekken, en wil snijden in de 
uitgaven van de EU. Een derde van het Europese budget 
gaat naar sociale cohesiefondsen voor de economische 
ontwikkeling van lidstaten. Om financiële ruimte te 
creëren moet de EU daarin snijden. 
JA21 is tegen de Centrale Bank Digital Currency (CBDC), 
ook wel de digitale Euro genoemd. Nederland beschikt 
immers al over het meest efficiënte betaalsysteem binnen 
Europa. Vanuit Nederlands perspectief is er dan ook geen 
probleem dat opgelost zou worden met een digitale euro 
als betaalmiddel. Tegelijkertijd maakt JA21 zich zorgen 
om de privacy van de Nederlandse bevolking als een 
digitale Euro ingevoerd zou worden. Hoewel de digitale 
Euro niet herleidbaar zou moeten zijn tot personen, is dit 
technisch wel mogelijk. Ter bescherming van de privacy 
van Nederlandse burgers wil JA21 zich daarom inzetten 
voor het efficiënter maken van de huidige bestaande 
betalingssystemen in Europa in plaats van het ontwikkelen 
van een digitale euro. De EU is als grootste gemeenschappelijke markt ter 
wereld een belangrijk geopolitiek wapen. De oorlog in 
Oekraïne, toenemende spanningen met China en de 
wereldwijde strijd om grondstoffen, dwingen Nederland 
ertoe de geopolitieke handelsbelangen te beschermen. 
Kortom: JA21 kiest nadrukkelijk voor een andere Europese 
Unie: De EU moet niet over alles beslissen. We kiezen voor 
een Europa waar lidstaten zelf beslissen wat ze wel en 
niet samen doen. JA21 wil stoppen met doormodderen. 
De EU mag nooit uitgroeien tot een federale superstaat. 
Besluitvorming van de Unie moet van de lidstaten komen 
en mag niet van bovenaf worden opgelegd. JA21 zorgt 
ervoor dat de Europese Unie zich weer zal richten op 
de oorspronkelijke kerntaak van het bevorderen van 
economische samenwerking. Daarmee herwint JA21 de 
democratische zeggenschap over Nederland, en zorgt 
ervoor dat uw verdiende geld u ook ten goede komt.64
Concept-verkiezingsprogramma12. Defensie en buitenlands beleid
“JA21 wil fors investeren in een krijgsmacht 
die ook in de toekomst in staat zal zijn om de 
Nederlandse belangen te beschermen.”
Eén van de belangrijkste taken van de overheid is het 
kunnen beschermen van de Nederlandse burgers en 
belangen. Hiervoor is een efficiënte en goed uitgeruste 
krijgsmacht cruciaal. De Russische militaire aanval op 
Oekraïne in februari 2022 heeft dit onderstreept De 
decennialange bezuinigingen hebben er echter voor 
gezorgd dat Defensie is uitgehold. Met de plannen van 
JA21 kunnen we  na deze ernstige verwaarlozing de 
eigen krijgsmacht in snel tempo weer op peil brengen. JA21 wil:
 4Een robuuste krijgsmacht die aan de 
Nederlandse grondwettelijke eisen kan voldoen 
en waar na decennia verwaarlozing stevig in 
wordt geïnvesteerd, zowel in inzetbare capaciteit 
als in het welzijn en arbeidsvoorwaarden van het 
personeel.
 4Structureel herstel van de krijgsmacht door de 
minimale 2%-norm wettelijk vast te leggen. 
 4De komende jaren boven de 2% norm 
uitkomen door een defensiefonds voor de 
komende 10 jaar op te zetten waarmee kapitale 
materieelinvesteringen worden bekostigd.
 4De Nederlandse loyaliteit in NAVO-verband te 
bevestigen door zowel militair, diplomatiek als 
financieel meer met de NAVO op te trekken.
 4Samenwerking op internationaal niveau wanneer 
dat in Nederlands belang is en meerwaarde 
oplevert. Geen betrokkenheid van Nederland bij 
regime change-oorlogen.
 4Geen EU-krijgsmacht buiten de NAVO naar Frans 
ideaal onder Duits bevel.
 4Een proactieve houding tegenover China 
om onze nationale belangen en veiligheid te 
beschermen.65
Concept-verkiezingsprogrammaDe verschrikkelijke Russische militaire aanval op Oekraïne 
in februari 2022 veroorzaakte een schok in de gehele wereld 
die de mondiale machtsverhoudingen in één klap op scherp 
zette.  Toen pas drong bij veel mensen door hoe desastreus 
er bezuinigd is op defensie. Op inzetbare eenheden werd 
dusdanig bezuinigd dat zij niet meer inzetbaar waren. JA21 
wil weer een krachtige krijgsmacht die robuust aan al onze 
grondwettelijke eisen kan voldoen. 
En die grondwettelijke taak is: De bescherming van de 
belangen van het Koninkrijk. De meest vitale belangen van 
het koninkrijk zijn: leven, have en goed van alle Nederlanders, 
de integriteit van ons grondgebied en het ongestoorde 
gebruik van onze levenslijnen met de rest van de wereld. 
Zonder deze aanvoerroutes van goederen, energie en data 
kunnen onze handelsnatie en samenleving niet bestaan. 
Nagenoeg alle taken van de krijgsmacht worden in 
internationale context minimaal onderling gecoördineerd 
en meestal gezamenlijk uitgevoerd. Het lidmaatschap 
van de NAVO blijft voor JA21 een hoeksteen van ons 
buitenlands- en veiligheidsbeleid. De veruit belangrijkste 
NAVO partner is Amerika. De assertieve opkomst van 
China laat zien dat Amerika haar aandacht en militaire 
capaciteiten verschuift van het Atlantisch gebied naar het 
Indo-Pacifische gebied. Binnen de NAVO moet Nederland 
er daarom naar streven meer slagkracht van de Europese 
leden te ontwikkelen. Een EU-leger naar Frans ideaal 
onder Duits bevel doet afbreuk aan onze soevereiniteit, is 
politiek onwenselijk, duur en overbodig. De internationale 
bedreiging van de Nederlandse belangen door militair 
optreden, terrorisme, ondermijning en cybercriminaliteit 
vergt een robuuste, innovatieve en flexibele krijgsmacht, 
die altijd en overal inzetbaar is.  Dat is de inzet van JA21. Samenwerking op internationaal niveau is alleen aan de 
orde wanneer dat in Nederlands belang is en effectief 
is. En wij lenen onze krijgsmacht dus niet voor ‘regime 
change’ oorlogen.
Wij investeren in onze veiligheid. De defensieorganisatie 
is een organisatie die alleen kan functioneren met een 
langetermijnbegroting die niet na elke kabinetsperiode 
weer ter discussie staat. Daarom wil JA21 een meerjarige 
begroting voor defensie die stabiliteit en continuïteit 
garandeert. Voldoen aan de in de NAVO afgesproken norm 
van minimaal 2% van het BBP is een absoluut vereiste. Zo 
kunnen we de belangen van ons land effectief beschermen 
en een goede werkgever zijn van ons defensiepersoneel. 
Ook repareert JA21 de eerdere buizinigingen op defensie. 
Wij stellen een Defensie investeringsfonds in met 
een looptijd van tenminste tien jaar. We verhogen het 
jaarlijkse defensiebudget met ongeveer 3,5 miljard euro, 
waardoor de defensiebegroting de komende jaren op 
2.5% van het BBP uitkomt. Concreet betekent dit het 
herstel van inzetbare, van andere landen onafhankelijke 
gevechtseenheden op het niveau van Brigade, beginnend 
met tankbataljons, volledig samengestelde Maritieme 
Escortegroepen en luchtverdedigingseenheden.  
Om de marine effectief te kunnen laten optreden teneinde 
de zeeaanvoerlijnen (scheepvaart en zeebodemkabels 
en leidingen) te beschermen, moet de vloot in capaciteit 
tegen bemande en onbemande onderwater- luchtdreiging 
worden uitgebreid. Door de onverantwoorde bezuinigingen 
mist de marine nu deze capaciteit van vitaal belang. JA21 
wil direct beginnen met de reconstructie van ten minste 
één volwaardige maritieme escortegroep bestaande uit 
voldoende onderzeebootbestrijdingsfregatten en de daarbij 
onmisbare maritieme patrouillevliegtuigen of gelijkwaardige 
UAV’s. Zo herstellen we onze maritieme capaciteit.66
Concept-verkiezingsprogrammaDe brigades van de Koninklijke Landmacht maken we  
volledig operationeel uitgerust inzetbaar. De operationele 
uitrusting en inzetbaarheid is niet afhankelijk van andere 
landen,  want dat beperkt de Nederlandse soevereiniteit 
voor inzet als brigade. Dat betekent voor JA21 dat 
de in de brigades benodigde tankeenheden dan ook 
Nederlands zijn. De luchtverdedigingscapaciteit van de 
Koninklijke Landmacht versterken we zodat Nederlandse 
zeer kwetsbare vitale infrastructuur en industrie- en 
bevolkingscentra doeltreffend beschermd worden tegen 
lucht- en raketaanvallen. Bij de Luchtmacht versterken we 
de luchttransportcapaciteit. 
We versterken de Koninklijke Marechaussee zodat we 
de grenzen beter bewaken en ook de  inlichtingen- en 
veiligheidsdiensten krijgen extra middelen om Nederland 
te beschermen tegen de groeiende ernstige dreigingen 
uit het buitenland.
“Samenwerking” kan geen gebrek aan materiaal verdoezelen. 
Middelen die er niet zijn kunnen niet met dat toverwoord 
worden gecreëerd. Wij willen daarom in de eerste plaats 
de Oost-Europese partners gaan versterken met onze 
volwaardige brigades, andere landmacht-eenheden en 
luchtstrijdkrachten op basis van solidariteit en morele steun. 
Omgekeerd kan Nederland geen Hongaarse, Tsjechische of 
Slowaakse schepen verwachten die ons kunnen helpen de 
zeeaanvoerlijnen te beschermen. JA21 pleit er daarom op 
basis van de geografie van het bondgenootschap voor dat 
de oostelijke, continentale partners zich meer concentreren 
op de verdediging van de oostelijke grenzen met land- en 
luchtstrijdkrachten. De westelijke, maritieme partners helpen 
hen daarbij maar concentreren zich meer op de maritieme 
verdediging van de zeeaanvoerroutes. JA21 stelt daarmee 
een logische taakverdeling in de NAVO voor die past bij de 
aard, expertise en historische ervaring van de landen.JA21 wil de Nederlandse defensie-industrie meer 
betrekken bij ontwikkeling en aanschaf van materieel. 
Ook standaardiseren we de certificering van materieel 
internationaal, dat scheelt eigen certificering die onnodig 
duur en tijdrovend is. Daarnaast spant de overheid zich 
in voor positieve beeldvorming rond de Nederlandse 
defensie-industrie.  De regelingen voor bescherming 
van de vitale infrastructuur op de zeebodem zijn zeer 
versnipperd tussen zes ministeries en civiele organisaties. 
JA21 is voorstander van een meer eenduidige stroomlijning 
daarvan, die wettelijk wordt vastgelegd. 
De wet- en regelgeving voor de betrokkenheid van 
Defensie bij de weerbaarheid van de Nederlandse 
koopvaardij in crisis en oorlogstijd middels richtlijnen, 
militair materieel en personeel  is ernstig uitgehold. Deze 
dient weer op orde te worden gebracht. 
Alle initiatieven om de personele invulling van de 
krijgsmacht op orde te krijgen verdienen aanmoediging. 
Onze krijgsmacht verdient volledige steun en 
waardering. Personele voorzieningen voor militairen en 
burgermedewerkers moeten worden geharmoniseerd 
met de rest van de Rijksoverheid, waarbij er veel meer 
dan nu rekening wordt gehouden met specifieke eisen, 
beperkingen en risico’s die militair personeel kent 
om ons land te beschermen. Daarom zet JA21 zich 
vastberaden in voor een zwaarwegende verbetering van 
alle arbeidsvoorwaarden en personele voorzieningen van 
onze militairen.67
Concept-verkiezingsprogramma 4Handelsverdragen steunen indien deze in 
het Nederlandse belang zijn en ons evidente 
voordelen bieden. Tegen handelsverdragen die 
hier niet aan voldoen dient een veto uitgesproken 
te worden.
 4Ontwikkelingshulp afschaffen met uitzondering 
van noodhulp en steun aan opvang in de regio.
 4De banden met onze vriend Israël bekrachtigen 
door het verplaatsen van de Nederlandse 
ambassade naar Jeruzalem.
 4Niet meegaan in het toenemende anti-
Amerikanisme: Nederland en de Verenigde Staten 
zijn bondgenoten.Buitenland
Nederland is een open land, met een handelsgeest die 
in ons DNA verankerd is en ons tot een welvarende natie 
heeft gemaakt. Ons land kent een eeuwenlange traditie 
als het gaat om het vinden van de juiste weg door woelige 
internationale wateren -letterlijk en figuurlijk.
Maar die traditie staat onder druk. Onze internationale 
positie staat onder druk. Verkeerde politieke keuzes 
hebben ons op cruciale terreinen afhankelijk gemaakt van 
het buitenland. Dit heeft ons onnodig tot een kwetsbaar 
land gemaakt. Ook lijkt het Nederlandse belang steeds 
vaker simpelweg geen rol meer te spelen. Juist om van 
Nederland weer het trotse, krachtige en open land te 
maken dat we waren, is een koerswijziging nodig. We 
steunen onze bondgenoten wanneer dat nodig is, ook 
als dat niet direct de populariteitsprijs oplevert. We 
koesteren soevereiniteit en aanvaarden dat dit tevens 
inhoudt dat andere landen vrij zijn om hún keuzes te 
maken, ook wanneer we het daar fundamenteel mee 
oneens zijn. De tijd van naïef moralisme als hoeksteen 
van het buitenlandbeleid moet achter ons liggen. Wat 
meer koopman, iets minder dominee. Het is tijd om te 
kiezen voor Realpolitik. We duiden de verhoudingen in de 
wereld weer zoals ze zijn, in plaats van hoe we zouden 
willen dat ze zijn. 
Kortom: de blik op het buitenland, maar wél door de bril 
van het Nederlandse belang.JA21 wil:68
Concept-verkiezingsprogramma 4Een blokkade op het gunnen van aanbestedingen 
aan Chinese staatsbedrijven door Nederlandse 
staatsdeelnemingen.
 4Een wettelijk verbod op het verder in Chinese 
handen laten vallen van vitale infrastructuur en 
processen.
 4Een direct einde aan de financiering van Huawei 
vanuit EU-(onderzoeks)projecten.
 4Steun voor een Europabreed verbod op Huawei-
apparatuur in de kern van 5G-netwerken.
 4Een verbod op Huawei-apparatuur in 
(toekomstige) 6G-netwerken en verder.
 4De ophanden zijnde wetgeving steunen 
om Chinese studenten te weren van 
spionagegevoelige universitaire opleidingen.
 4Blijven openstaan voor onderhandelingen met 
China, desnoods in EU-verband, om een gelijk 
speelveld te creëren op het gebied van handel, 
intellectueel eigendom en technologie.China
Nog altijd is Nederland volstrekt onvoldoende 
doordrongen van het gevaar dat uitgaat van Chinese 
inmenging. Er is meer daadkracht nodig om te voorkomen 
dat gevoelige Nederlandse informatie en data in Chinese 
handen vallen, maar ook om te voorkomen dat China haar 
grip op essentiële domeinen zoals telecomnetwerken en 
onze energievoorziening kan versterken. Nederland moet 
krachtige maatregelen nemen om Chinese inmenging in 
ons land onmogelijk te maken. Dat hoeft een voortgaande 
dialoog met China niet in de weg te staan. Integendeel; 
het verschaft ons een sterkere uitgangspositie.JA21 wil: