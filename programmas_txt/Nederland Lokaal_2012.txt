Nederland Lokaal verkiezingsprogramma  
Nederland Lokaal (NL) is een pl atform van lokale leiders die in de afgelopen tien jaar zijn begonnen 
met een nieuwe lokale partij omdat de landelijke politieke partijen er in onze gemeenten een potje 
van maakten. De lokale bestuurders van landelijke partijen waren – en zijn – meer met h un eigen 
carrières en hobby's bezig dan met doen waarvoor ze gekozen zijn: goed, efficiënt en vooral 
dienstbaar besturen. Maar erger nog, met hun amateurisme en hun dure projecten verspilden ze op 
lokaal niveau miljoenen uit de gemeentekassen.....en moeten  nu dus ook hard bezuinigen op allerlei 
belangrijke voorzieningen voor hun inwoners.  
De stelling in ons verkiezingsprogramma is dat het op landelijk niveau zelfs nog veel erger is. De 
gezamenlijke landelijke partijen hebben in de afgelopen regeerperiodes, in welke samenstelling dan ook, 
minstens 20 miljard euro per jaar verspild.....en zijn dus zelf degenen die vooral verantwoordelijk zijn 
voor het begrotingstekort. Nederland Lokaal wil daarom op landelijk niveau hetzelfde doen als in onze 
gemeenten, waar w e intussen als lokale partijen bijna een kwart van de stemmen krijgen: ophouden 
met verspillen, verbieden dat politici meer van (uw!) geld uitgeven dan er binnenkomt.  
 
Om dat programma alvast even kort samen te vatten, Nederland Lokaal wil een beleid waari n: 
1. De overheid niet meer geld uitgeeft dan er binnenkomt....en met uw geld net zo zuinig 
omspringt als u in uw eigen huishouden.  
2. De uitvoering van zo veel mogelijk overheidstaken (weer) letterlijk dicht bij uw huis komt te 
liggen, zodat u niet meer van h et bureaucratische kastje naar de digitale muur gestuurd 
wordt.  
3. Alle uitgaven van overheidsgeld voor burgers transparant en controleerbaar worden 
verantwoord.  
4. De overheid niet meer aan mensen voorschrijft wanneer ze met pensioen moeten of hoe vaak 
ze moete n douchen in een verpleeghuis: mensen moeten eerst de ruimte krijgen om daar 
samen uit te komen met flexibele oplossingen voor ieders behoeften.  
5. De overheid geen 'hokjes' meer maakt voor mensen met of zonder indicaties, tientallen 
soorten uitkeringen, etc. : iedereen moet kunnen meedoen in onze samenleving.  
  
En wij denken dit te kunnen realiseren via datgene wat wij participatiedemocratie noemen: wij 
vertrouwen op de inzet en op de kennis bij de Nederlanders zelf en op hun vermogen om samen tot 
zinnige oplo ssingen voor problemen te komen. De pendant van participatiedemocratie is het dienend 
bestuur, dat ondersteunt en faciliteert....in plaats van steeds meer te 'centraliseren', uitgaande van 
onvermogen en onwil bij de burgers. Wij zijn van mening dat de huid ige landelijke partijen en politici 
zichzelf belangrijker zijn gaan vinden dan de mensen en dat daar een einde aan moet komen!  
 ONS CENTRALE PUNT: EEN EINDE MAKEN AAN DE NATIONALE VERSPILLING  
 
Nederland Lokaal heeft in de afgelopen jaren in heel wat gemeen ten bestuursverantwoordelijkheid 
gekregen en dus ook financiële verantwoordelijkheid. En om dat maar heel duidelijk te zeggen: dat 
betekent dat onze bestuurders uw geld mochten uitgeven. Zij hebben veelal een einde gemaakt aan de 
verspilling van enorme bed ragen aan overbodige industrieterreinen, slecht renderende dorps - en 
stadscentra en natuurlijk hele dure gemeentehuizen.  
En wij stellen dat het verspillen van gemeenschapsgeld op landelijk niveau eigenlijk nog veel groter is. 
Waar het Nederland Lokaal om g aat is dat deze lokale fouten in feite ook op nationaal niveau zijn 
gemaakt door de landelijke politici. Alle landelijke partijen hebben zonder uitzondering meer geld 
uitgegeven dan er was om hun eigen kiezers tevreden te kunnen stellen. En dat konden en d eden ze 
gemakkelijk en zonder pijn omdat het ten eerste niet hun eigen geld was en ten tweede ze toch nooit 
(persoonlijk!) verantwoordelijk gesteld werden. En we zien dit verschijnsel, eigenlijk deze wanprestatie, 
intussen overal waar bestuurders met ons g eld gaan 'spelen': bij woningcorporaties, zorginstellingen en 
scholen. Na fusies ontstaan daar kleine clubjes van bestuurders die dure en overbodige gebouwen 
neerzetten of zelfs gaan speculeren met het geld dat voor het onderwijs bedoeld is. Met als result aat 
dat huizen niet meer gebouwd kunnen worden of zelfs salarissen van leraren niet meer betaald. En dat 
is helaas nog maar het topje van de ijsberg van wanprestaties waar ons onzinkbaar geachte land tegen 
opgelopen is. De bestuurlijke verspilling heeft al  jarenlang sluipend zorg, onderwijs en zelfs harde taken 
als het politiewerk stap voor stap uitgehold. Steeds meer geld voor management, allerlei projecten en 
speeltjes – die dan 'innovatie' genoemd worden – maar steeds minder mensen voor de klas, aan het bed 
en op straat.  
 
De financiële paragraaf van ons verkiezingsprogramma gaat dan ook voor een groot deel over de 
genoemde verspilling van overheidsgeld. Wij denken dat er minstens 20 miljard per jaar zinloos of zelfs 
contraproductief wordt uitgegeven, een bedrag waarmee we dus het hele overheidstekort tot nul 
kunnen reduceren maar zelfs kunnen gaan aflossen.  
Het gaat er om dat er iets fundamenteel verandert aan de manier van besturen en organiseren van de 
overheid. Daarvoor hebben we een paar 'vuistregels' opgesteld, regels die overigens de hele huidige 
bestuurscultuur letterlijk op zijn kop zullen zetten.  
Vuistregel 1 is dus: decentraliseer het uitvoerende werk zoveel mogelijk. Negentig procent van het werk 
kan en moet onder verantwoordelijkheid van de dire cte uitvoerder kunnen liggen en samenwerking 
moet 'van onderop' plaatsvinden. Het enige wat je als bestuurder echt moet (willen) weten is of de 
mensen waar je iets voor doet er tevreden over zijn.  
Vuistregel 2 is: stop met de gruwelijke 'vermenging' van ma rktwerking en overheidstaken. Volgens 
Nederland Lokaal is juist de verwatering van het onderscheid er de oorzaak van dat we op allerlei 
terreinen het slechtst mogelijke resultaat krijgen. Zoals woningcorporaties en schoolbesturen die met 
belastinggeld onde rnemertje gaan 'spelen': zij hebben wel de lusten van de markt, maar niet de lasten!  
Vuistregel 3 is de noodzaak van transparantie en controle als het gaat om het uitgeven van 
belastinggeld. Het moet volstrekt afgelopen zijn met het woud van instellingen, ZBO's, etc waarbinnen 
nu miljarden aan uitvoeringsgeld zonder fatsoenlijke controle worden uitgegeven. Nederland Lokaal 
constateert dat de landelijke overheid zelf daarbij zonder meer de hoofdschuldige is, door systematisch miljarden uit te geven waarvan z elfs de Rekenkamer niet kan achterhalen hoe en waarom, laat staan 
met welk gevolg dat is gebeurd. Het is in de overheidswereld zelfs erg gebruikelijk dat er geen 
resultaatverplichting is maar alleen een procesmeting.  
Er is een vijftal terreinen waarop naar  onze mening de overheidsverspilling niet alleen heel groot, maar 
ook goed te bestrijden is.  
 
1. Weggegooid geld aan megalomane projecten  
 
Op het moment dat Nederland had moeten investeren in 'digitale infrastructuur', de aanleg van 
glasvezelnetwerken en d e aansluiting van alle huishoudens op snelle en geavanceerde 
internetverbindingen – waar we nu veel geld per maand voor moeten betalen – kozen onze bestuurders 
massaal voor .....treinen. Voor de infrastructuur die in de 18e eeuw modern was.  
Het resultaat i s bekend: de Betuwelijn zal miljarden blijven kosten, al was het alleen maar omdat de lijn 
niet goed doorloopt in Duitsland. Hetzelfde geldt voor de HSL, waarvan alleen de Groene Hart Tunnel al 
een miljard kostte. Omgerekend betalen we als burgers vele mil joenen per minuut tijdwinst van de 
schaarse reizigers en intussen is erkend dat de lijn altijd verliesgevend zal blijven.  
 
2. Slechte organisatie van eigen processen van de landelijke overheid.  
 
De overheid blijkt niet in staat om haar eigen organisatie op  orde te brengen. De klachten over de 
uitvoering van overheidstaken – vooral ook op kernterreinen zoals belastingen en uitkeringen – nemen 
toe, zoals de Ombudsman uitvoerig heeft gedocumenteerd. Volgens onafhankelijke wetenschappers 
gaat het om niet minder  dan 4 miljard euro per jaar, sommigen komen zelfs tot 9 miljard euro, als je alle 
'kleine mislukkingen' (zoals een Elektronisch Patiëntendossier met 'slechts' 300 miljoen verspilling) erbij 
optelt.  
De reden voor de problemen is eenvoudigweg slecht beleid,  zowel bij het ontwerp, als bij de 
aanbesteding en de uitvoering. Ook daarvoor hebben we intussen goede evaluaties en analyses: het 
blijkt vrijwel altijd, net zoals bij de 'megalomane projecten' onder punt 1 te gaan om besluitvorming in 
kleine kring, waarb ij politieke (wens)doelen prioriteit krijgen boven de – vrijwel altijd in een vroeg 
stadium afgegeven – waarschuwingen van experts en van ambtenaren. En het resultaat is vrijwel altijd 
dat de uitvoerders worden opgescheept met systemen die niet goed werken , zoals het C2000 
communicatiesysteem voor de crisisdiensten of de ICT -systemen van de belastingdienst en het UWV. In 
al deze gevallen zien we zelfs dat er binnen deze diensten verzet ontstaat bij de uitvoerende mensen, 
die met zwartboeken of brandbrieven naar buiten treden.  
 
3. Inefficiëntie bij regie over onderwijs - en zorgtaken  
 
In de afgelopen jaren is de overheid een gigantische uitvoeringsorganisatie geworden. Niet alleen Den 
Haag staat vol met 'torens' die gevuld zijn met ambtenaren, maar in het hele  land zijn de grootste 
kantoorpanden bezet door bijvoorbeeld het UWV, de uitvoeringsmachine voor de sociale zekerheid. 
Bovendien voert de overheid regie over onderwijs en zorg, sectoren die ook door fusiegolven bestaan 
uit mega -instellingen. We weten intus sen dat het personeel van al deze instellingen – de professionals in onderwijs en zorg – veel problemen heeft met gedetailleerde regelgeving, bureaucratie, zware 
managementlagen, etc. Wat we volgens Nederland Lokaal nog niet voldoende realiseren, is hoevee l geld 
je in dat soort organisaties verspilt door inefficiëntie. Maar net zoals dat het geval is bij de grote 
projecten......zijn de negatieve gevolgen van inefficiëntie en bureaucratie niet 'voelbaar' voor degenen 
die de besluiten nemen. Sterker nog, ze z ijn in feite nauwelijks zichtbaar, omdat de activiteiten niet 
gefinancierd worden op basis van resultaat maar op basis van centraal vastgestelde verdeelsleutels. In 
een dergelijk systeem wordt het veld niet beoordeeld op grond van hun resultaten en prestat ies, maar 
alleen afgerekend op het voldoen aan 'papieren normen'.  
Voor Nederland Lokaal gaat het hier niet om incidenten maar om een systeemfout van zeer ernstige 
aard. Besluiten over de inzet van honderden miljarden voor onderwijs en zorg worden genomen i n 
Haagse torens op grond van een papieren werkelijkheid. En dat kost drie keer geld:  
Ten eerste doordat er heel veel geld fout wordt ingezet (zinloos, dubbel)...en niemand dat in de gaten 
heeft omdat de subsidie niet door resultaten maar door formele crite ria wordt bepaald.  
Ten tweede doordat de professionals in de uitvoering heel veel tijd kwijt zijn om in de praktijk de 
verkeerde effecten te corrigeren (of gefrustreerd raken omdat ze hun werk niet goed kunnen doen.  
Ten derde omdat – hoe bizar het ook is – de instellingen heel veel geld kwijt zijn om nadat ze hun werk 
gedaan hebben alles precies te verantwoorden volgens de geldende regeltjes en richtlijnen.  
 
4. Falende hulp - en steunsystemen  
 
Bij zorg en onderwijs is er nog sprake van een redelijk te regist reren 'output' in de vorm van echte 
effecten, zoals diploma's, genezing, etc. In de afgelopen jaren zien we echter ook een enorme groei in 
door de overheid betaalde sectoren die gericht zijn op de groepen met (ernstige) problemen. Er gaat 
jaarlijks ongevee r 30 miljard naar zogenaamde non -participanten, individuen of huishoudens die om wat 
voor reden dan ook niet of nauwelijks aan de samenleving participeren. Een groot deel is 
inkomensondersteuning, maar er is ook meer dan 10 miljard beschikbaar voor directe  hulp en steun, 
zoals in de jeugdzorg, de re -integratiesector, etc.  
Nu zijn er al jarenlang 'alternatieve' systemen, die het perfect doen tegen veel lagere kosten, zoals 
Buurtzorg, Opvoedpoli's etc. Deze werken allemaal volgens hetzelfde principe: de cliën t staat centraal, 
krijgt steun van een en dezelfde persoon, die als het nodig is hulp van specialisten kan inroepen. In dit 
systeem is er ook weer ruimte voor persoonlijk contact met cliënten – die jarenlang alleen maar 
formuleren gezien hebben - en het pe rsoneel van de grote zorginstellingen met hun duizenden mensen 
staat dan op dit moment ook in de rij om bij zo'n kleinschalig club in de wijk te mogen werken. Win -win-
win: goedkoper, meer werkvreugde, betere hulp.........diverse experimenten hebben aangeto ond dat je 
voor de helft van het geld dat nu per gezin wordt uitgegeven veel betere  
 
5. Lokale Noord -Zuidjes  
 
Het is niet alleen de landelijke overheid die verspilt: we hebben dit punt Noord -Zuidjes genoemd naar 
analogie van de Noord -Zuidlijn in Amsterdam,  maar we hadden ook een Haagse tramtunnel, een 
Rotterdamse parkeergarage of een willekeurig overbodig industrieterrein kunnen noemen. Ook lokale 
overheden zijn voortdurend bezig om zichzelf met prestigeprojecten belangrijk te maken, waarbij veel te grote e n te dure stadhuizen de kroon spannen. In de afgelopen tien jaar hebben gemeenten in 
Nederland meer dan 1,5 miljard uitgegeven aan de bouw van nieuwe gemeentehuizen, vaak als gevolg 
van herindeling, waarbij in plaats van voor goedkopere oplossingen snel ge kozen werd voor nieuwbouw. 
Deze 1,5 miljard is overigens uitgegeven door niet meer dan 80 gemeenten, een kwart van het totaal. En 
voor de goede orde, er zijn ook tal van voorbeelden van gemeenten die het kennelijk wel afkunnen met 
aanpassing van het bestaa nde: er zijn gemeenten die voor minder dan 50 euro per inwoner klaar zijn 
tegenover gemeenten die bijna 1000 euro per inwoner in een bestuursgebouw steken.  
Ook hier gaat het overigens vaak domweg om slechte planning en beheer. Het komt zelden voor dat 
loka le bestuurders en ambtenaren evenveel verstand van zaken hebben als de projectontwikkelaars 
waar ze mee rond de tafel zitten, net zoals het zelden voorkomt dat bestuurders echt luisteren naar de 
inwoners die vaak heel andere opvattingen hebben over de inri chting van hun omgeving  
 
Samengevat: waar het Nederland Lokaal om gaat is dat er aantoonbaar in de afgelopen jaren meer dan 
20 miljard per jaar is verspild door politieke hobby's, slecht beheer, onvoldoende regie, etc. Dat is dus 
nog meer dan het bezuinigi ngsbedrag waarvoor de landelijke partijen nu allerlei zware maatregelen 
moeten nemen....en daarmee nog steeds meer geld blijven uitgeven dan er binnenkomt.  
Wat Nederland Lokaal wel nadrukkelijk wil is dat er een einde komt aan de verspilling, zodat we al 
binnen een of twee jaar een begrotingsoverschot hebben om de schuld mee af te lossen. En dat is 
realistisch en realiseerbaar.  
 