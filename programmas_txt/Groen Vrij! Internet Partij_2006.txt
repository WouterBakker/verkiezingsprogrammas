Internet Partij 
canflA S Mede Hcri 'S( To,  OSSt A rs - r 
p U .-,, 
L 
FART IJEN 
1
)  
Partijprogramma Groen Vrij! 
In Nederland kennen we een vertegenwoordigende democratie. De burger heeft geen directe inspraak, maar 
wordt geregeerd door een vaak ondoorzichtige laag van regenten, instanties en bedrijven die er een eigen agenda 
op na houden. Nu de moderne mens steeds mondiger wordt en meer inspraak wil, wekt dit systeem steeds meer 
frustratie en irritatie op. In Nederland heeft bijna 80% van de burgers een computer en dus meestal ook toegang 
tot internet. 
Een uitgelezen kans om te komen tot meer inspraak en een nieuwe vorm van democratie! 
1. Groen Vrij! wil leden van politieke partijen via een website inzicht, 
inspraak en daadwerkelijk beslissingsbevoegdheid geven. 
Burgers dienen weer rechtstreeks inspraak te krijgen op beslissingen die hun aangaan. 
Leden van GroenVrj! kunnen op de website lezen welke onderwerpen spelen in de Tweede Kamer. Leden 
kunnen kennis nemen van de feiten, de voors en tegens en de mening van de partijvertegenwoordigers zelf. De 
leden kunnen op een forum met elkaar discussiëren. Daarna kunnen leden die minstens drie maanden lid zijn hun 
stem uitbrengen. Het is deze mening die door de partij in de Tweede Kamer naar voren wordt gebracht. 2500 
Jaar na de uitvinding van democratie door de Grieken kan Internet de redding van democratie worden. Internet 
democratie kan ook heel goed worden op lokaal niveau, in steden en dorpen en de burger weer meer sociaal 
betrokken maken. 
Internet democratie kan de greep van regenten, technocraten en bedrijven verminderen door de burger weer 
zelfbeschikkingsrecht te geven. 
2.Groen Vrij!, Iedere Europese cannabis consument dient de vrijheid te 
hebben voor eigen gebruik tien planten te kweken uit een legaal zakje zaad. 
Er dient zo snel mogelijk een einde te komen aan de heksenjachten van onze tijd, voor een groot deel 
verantwoordelijk voor de alsmaar neergaande spiraal van wederzijds respect tussen overheid en burgers. De 
overheid verspilt erg veel tijd en geld aan de bestrijding van cannabis. De burger betaalt hiervoor de rekening. 
Justitie heeft nauwelijks meer tijd voor "gewone" criminaliteit, maar is bezig met het bestrijden van een misdaad 
die geen werkelijke slachtoffers kent. Ooit zal cannabis legaal zijn. We leven dus in een overgangsperiode die 
eindigt met een of andere vorm van legalisatie. In deze overgangsperiode dienen we cannabis te 
decriminaliseren. De wet veranderen is nu nog geen optie, dat levert te veel weerstand op, 
in eigen land, maar vooral ook in het buitenland. Verstandiger en slimmer is het om het typish Nederlandse 
prioriteitsbeginsel te hanteren en te besluiten dat justitie alleen nog optreedt tegen meer dan 10 planten. 
Als iedere burger 10 cannabisplanten mag telen dan geldt dit uiteraard ook voor boeren en tuinders. Productie 
met commerciële doeleinden dient wel gekoppeld te worden aan een vergunningstelsel. De opbrengsten van 
leges en belastingen komen in de plaats van de huidige kosten van bestrijding. Commerciële teelt van 10 planten 
in de buitenteelt kan 3-5 kilo opleveren, in de kas het dubbele. Dit zijn nog steeds relatief kleine hoeveelheden 
maar aantrekkelijk voor de coffeeshops omdat kwaliteit dan voorop staat. De befaamde achterdeur van de 
Coffeeshops is daarmee geregeld. Growshops, meststoffenleveranciers, zaadkwekers en andere toeleveranciers 
kunnen blijven bestaan dank zij de vele hobby kwekers. 
BIBLIOTHEEK  RU  GRONINGEN 
2666 3605 3. Opheffen van het verbod en de beperkingen op de teelt van industriële 
hennep. 
In het verlengde van het verbod op Cannabis ligt het verbod op en de repressie van de teelt van industriële 
Hennep. Om Hennep als brandstof voor de automobielindustrie en als grondstof voor de papier industrie de pas 
af te snijden is indertijd een campagne opgezet waarbij een THC rijke Hennep variëteit,  marijuana  door 
belanghebbende industrielen werd afgeschilderd als een gevaarlijke killer drug. (Zie Dossiers!  Rudolph  Diesel) 
Tot op de dag van vandaag zit de mensheid opgescheept met de nadelige gevolgen. Hennep is een regelrechte 
bodemverbeteraar en vraagt geen pesticiden of schadelijke kunstmest. Het is als gewas een van de grootste 
omzetters van CO2 in zuurstof. Industriële hennep is als basis grondstof te gebruiken voor 10.000 toepassingen, 
variërend van isolatiemateriaal, basismateriaal in de bouw, in de papierindustrie, grondstof voor kleding en de 
cosmetische industrie, bio afbreekbaar plastic en als milieuvriendelijke brandstof in het verkeer. Hennep olie kan 
zonder aanpassingen gebruikt worden in moderne diesel motoren.  Rudolph  Diesel ontwierp zijn motoren 
indertijd met plantaardige brandstoffen in gedachten. In Zwitserland worden van oudsher koeien bijgevoerd met 
"bauernhanff" hetgeen de boer 10% meer melkvet oplevert. Industriële hennep is in principe een goedkope 
grondstof die nooit opraakt en ieder jaar opnieuw kan worden geproduceerd. De teelt van Hennep vergt geen 
kunstmest of bestrijdingsmiddelen. Een economie gebaseerd op milieuvriendelijke industriële Hennep kan de 
mensheid bevrijden uit de wurgende greep van de, in principe milieuonvriendelijke aardolie industrie en een 
einde maken aan het alsmaar kappen van bossen voor papier. De teelt en mogelijkheden van industriële Hennep 
dienen met kracht en overtuiging verder te worden onderzocht en gestimuleerd. 
Programmapunt No 1,2,en 3 zijn vaste punten en staan niet ter discussie. Zij geven de essensie weer van 
Groen Vrij! Indien je liet hier niet eens mee kunt zijn is het beter als je je bij een andere partij aansluit. 
In het verlengde van milieu vriendelijk en mensvriendelijk denken komt Groen Vrij! tot een andere kijk op veel 
van de problemen van onze tijd. 
Deze nieuwe vrije benadering is essentieel anders als het denken vanuit het klassieke Joods christelijke 
gedachten goed dat vooral uitgaat van het eigen histories, religieus, of anderszins moreel gelijk en het recht dat 
daarom af te dwingen. Wij dienen als beschaafde moderne mensen de primitieve oudtestamentische gedachte: 
"oog om oog, tand om tand" los te laten. Stimuleren werkt beter als aJknijpen, dreigen en dwingen. 
Hieronder enkele voorbeelden uitgaand van het nieuwe denken: 
4. Verbetering vervoerssituatie door een combinatie van de aanleg van 
meer snelwegen waar nodig, het actief stimuleren van schoner rijden en het 
creëren van beter en vooral goedkoper openbaar vervoer. 
Files produceren niet alleen veel luchtvervuiling, ze kosten het bedrijfsleven en dus ons allemaal geld en wat 
vaak wordt vergeten, de burger veel van zijn vrije tijd. De afgelopen 30 jaar hebben we in Nederland veel 
nieuwe huizen en woon wijken gebouwd, maar relatief weinig nieuwe snelwegen. Het is niet zo dat Nederland 
geasfalteerd raakt. Slechts 0,23% van Nederland wordt gebruikt voor snelwegen terwijl 69% gebruikt wordt voor 
landbouw. Het is dus verstandig om wat minder benepen te denken, wat meer snelwegen aan te leggen en te 
investeren in een beter openbaar vervoer. 
Nederland is eindelijk zover dat we diesels uitrusten met katalysatoren en de aanschaf van energiezuinige, 
schonere auto's fiscaal stimuleren. Het rijk dient het goede voorbeeld te geven door alleen nog maar voertuigen 
aan te schaffen die rijden op aardgas of op LPG. 
Openbaar vervoer blijft achter bij autoverkeer op het gebied van service, comfort én prijs. Openbaar vervoer 
dient goedkoper te worden, uitgerust met airco, elektronische luchtbehandeling en beeldscherminformatie.  
Cameras  op elke vorm van openbaar vervoer dienen de veiligheid te bevorderen, wangedrag dient gelijk 
gecorrigeerd te worden. Uiteraard dient openbaar vervoer schoon te zijn, ook bussen dienen te rijden op aardgas 
of LPG. In verhouding is openbaar vervoer vaak vervuilend, grote diesel bussen rijden vaak walmend bijna leeg 
rond. Door diesel aan te lengen met 20% plantaardig olie wordt al een aanzienlijke vermindering van uistoot 
verkregen. Zie www.wnbiodiesel.com  5. Alleen straffen en opsluiten is zinloos, de overheid dient gericht en meer 
resocialisatie toe te passen. De staat dient een resocialisatie plicht te krijgen 
en het systeem dient beoordeeld te worden op haar successen op dat vlak. 
Stimuleren op basis van vrijwilligheid werkt beter dan dwingen. Een voorbeeld: daarvoor in aanmerking 
komende gedetineerden kan een strafhalvering te worden aangeboden indien een resocialisatie programma 
succesvol gevolgd wordt. Komt de gedetineerde binnen 10 jaar weer in aanraking met justitie dan dient de rest 
van de straf alsnog te worden uitgezeten. 
In het huidige systeem is geen tijd en geld meer voor resocialisatie, mensen worden alleen nog maar gestraft, 
opgesloten al dan niet in gezelschap van andere criminelen. Er is geen tijd meer voor werk, scholing of sport. Dit 
leidt tot verbittering en frustratie. Gedetineerden worden aan het einde van hun straf vaak van de ene dag op de 
andere op straat gezet, zonder geld, papieren, begeleiding, onderdak en uitzicht op werk. Zonder papieren krijg je 
geen huis, maar ook geen uitkering. Het is dan ook niet verwonderlijk dat in het huidige systeem 80% van de 
gedetineerden binnen 7 jaar weer in de fout gaat. Het huidige systeem creëert zelfde criminaliteit die ze geacht 
wordt te bestrijden. 
De burger betaalt de kosten van het opsluiten van alsmaar meer mensen. Dit verwoed opsluiten van mensen in 
een wanhopige poging om een falend beleid te maskeren groeit in Nederland uit tot een manie. Een manie die in 
essensie onrechtvaardig is en daarom alleen maar leidt tot nog meer criminaliteit. 25% Van de burgers is 
inmiddels slachtoffer geworden van een of andere vorm van criminaliteit. Resocialisatie programma zijn 
tegenwoordig erg effectief, je kunt van een leeuw een vegetariër maken. Dit soort programma's mag je alleen los 
laten op mensen met hun instemming. Zij werken ook alleen maar als de behandelde ermee instemt. 
Resocialisatie programma's kunnen deels worden betaald door mensen minder lang op te sluiten. Vrijwillige 
resocialisatie met een dikke stok achter de deur geeft meer kans op succes dan alleen maar straf en dwang. 
6. Daadwerkelijke en praktische vredes politiek gericht op de burgers door 
goed beschermde vredeswerkers. 
Nederland laat zich misbruiken voor de Amerikaanse power/politiek die gericht is op het verkrijgen van toegang 
tot aard olie. Als gevolg daarvan dienen wij nu ook ineens in Nederland beducht te zijn voor het internationaal 
terrorisme. De Nederlander moet zich als een vreemdeling in eigen land kunnen legitimeren. Op TV worden we 
bestookt met verontrustende propaganda spotjes over allerlei overheidsdienaren die hun tijd en ons geld verdoen 
met ons te beschermen tegen o zo bedreigende achtergelaten tasjes en wordt ons opgeroepen om medelanders 
vooral goed in de gaten te houden. Nederlanders met een buitenlandse achtergrond en een afwijkende godsdienst 
worden neergezet als staatgevaarljk en ook zo behandeld. Op televisie wordt in het NOS journaal zonder met de 
ogen te knipperen zelfs de term mensen met een Islamitisch uiterlijk gebruikt. En dan vinden we het vreemd als 
gediscrimineerde bevolkingsgroepen zich tegen de Nederlandse samenleving gaan afzetten. 
In plaats van alleen maar militairen te sturen dient een klein land als Nederland zich juist als sociaal en 
vredelievend te presenteren. Wij kunnen beter bouwvakkers, technici en medici uitzenden om burgers te helpen 
in landen die daar ook zelf om vragen. Voorwaarde is wel dat die landen een niet corrupte structuur hebben. 
Uiteraard dienen deze vredeswerkers door Nederlandse militairen beschermd te worden. Daadwerkelijke en 
praktische humanitaire hulp kost ons minder en levert ons als natie wereldwijd meer goodwill op. 7.0e overheid is dienaar van de burger en niet andersom. 
Met dank aan de zelf gecreëerde problemen zoals terrorisme, criminaliteit en het onmondig maken van de burger 
in het algemeen, gedraagt de overheid zich in haar machteloosheid steeds intoleranter, dwingender en horkeriger. 
Burgers worden tegen elkaar uitgespeeld op basis van hun mening, geloof, afkomst of zelfs het gebruik van 
genotsmiddelen. Afluisteren, verklikken is aan de orde van de dag en wordt gestimuleerd. De overheid wil niet 
alleen kijken in je hoofd, maar ook in je zakken, je mond en je .....Burgers worden stelselmatig bang gemaakt 
voor elkaar en middels TV spotjes voor "alleenstaande "tasjes. Als gevolg van de alsmaar verminderende 
sociale en geestelijke vrijheid verlaten gemiddeld 10.000 Nederlanders per maand ons land om de benepen sfeer, 
de bemoeizucht en de dwingelandij te ontvluchten. Bij de mensen die ons land verlaten zit in verhouding veel 
geld en vooral ondernemingslust. Ons land heeft beiden juist heel hard nodig. 
De benepenheid in Nederland dient een halt te worden toegeroepen. De overheid dient zich weer dienstbaar op te 
stellen en de burger meer respect te betonen. 
Moderne technieken zoals internet, electronificatie van verkeer en samenleving dienen ruimschoots te worden 
toegepast. Niet ter controle of repressiemiddel, maar als service naar de burger en de maatschappij. We mogen 
niet langer gedogen dat een overheid samen met een immoreel kapitalistisch systeem gruwelijke fouten maakt en 
dat maskeert door ons op te zadelen met voortdurend nieuwe vijandsbeelden en dreigingen die ze zelf helpt 
creëren. 