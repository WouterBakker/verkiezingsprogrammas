Wat de „Boerenpartijj ” wil
Het Hoofdbestuur  van de „Boerenpartij ” meent  er 
goed aan te doen haar uit 15 punten  bestaande  pro- 
gramma  nog eens onder de aandacht  van ons volk 
te brengen,  opdat een ieder 15 mei a.s. weet waar  
het om gaat.
Dit is te meer  van belang  omdat  de burgerij  (voor-  
al in de grote steden)  uit de aard der zaak niet goed  
weten kan wat de landbouwers  bezielt.
Het is daarbij duidelijk,  dat ook het belang van 
de consument  bij deze zaken betrokken  is aangezien  
het dirigisme  door zijn vele voorschriften  en amb-  
tenarij  zeer kostbaar  is en dus prijsverhogend  werkt.
URGENTIEPROGRAM
1. Handhaving  en herstel  van een zelfstandige  boe- 
ren- en middenstand.  Bevordering  van het persoon- 
lijk verantwoordelijkheidsgevoel  van alle bevolkings-  
groepen.  Vermindering  van de sociale lasten voor 
het bedrijfsleven.
2. Afwijzing  van de totale cooperatieve  staat. Na- 
streving  van een zekere  mate van evenwicht  tussen  
landbouw,  handel en Industrie.
3. Afschaffing  van de namaak-fascistische  schap- 
pen. Hierbij  herinneren  wij de Nederlandse  bevolking 
aan het in de Grondwet  gewaarborgde  recht van vrij- 
heid van vereniging  en vergadering.
4. Drastische  verlaging  van de inkomstenbelasting  
en afschaffing  van omzet en grondbelasting.
5. Afschaffing  van de verplichte  A.O.W.,  omdat  dit 
de duurst denkbare  verzekering  is en verslappend  
werkt op de volkskracht,  daarvoor  in de plaats vrij- 
stelling  van belasting  tot een inkomen  van f 5000, — 
opdat de kleine zelfstandige  zelf kan sparen.
6. Vrije handel in landbouwproducten  opdat de 
prijs voor de consument  zakit, en het gebruik  toe- 
neemt.
7. Terugbetaling  van de vijf miljard  gulden,  die na 
1945 door de diverse Regeringen  met behulp van 
Stiohting  voor de Landbouw,  Landbouwschap  en 
Standsorganisaties  van de landbouw  naar de indu-  
strie zijn overgeheveld.
8. Beperking  van allerlei  subsidies  aan instellingen  
van twijfelachtige  aard. Inkrimping  van onrendabel  
werk van de Cultuur  technische  Dienst.
9. Openbaarmaking  van afspraken  tussen Coope-  
ratie en Grootindustrie  speciaal  op het gebied van 
kunstmeststoffen  en werktuigen,  die beide sterk in 
prijs verlaagd  kunnen  worden.
10. Besparing  op de Landbouwvoorlichtingsdienst  
door adviezen  tegen kostprijs  te laten betalen.
11. Gelijkstelling  van de belasting  voor cooperatie  
en particulier.
12. Beeindiging  van de discriminatle  en eenzijdige 
voorlichting  door allerlei  overheidsinstanties,  die er 
op uit zijn de zelfstandig  werkende  mens het leven 
moeilijik  te maken.
13. Verandering  van de Ruilverkavelingswet  t.a.v.  
de wel zeer oneerlijke  wijze van stemming  en de een­
zijdige voorlichting  die vaak gegeven  wordt betref-  
fende de kosten.
14. Handhaving  van een bevolkt  platteland,  met 
eigen levenssfeer,  terwille  van het nationale  voortbe-  
staan in de verdere  toekomst  van het Nederlandse  
Volk.
15. Vervanging  van oud-minister  Mansholt  in de 
E.E.G. commissie  door een rechts georienteerde  
figuur.
Kiezers die bovenstaande  punten verwezenlijkt  
willen zien brengen  op 15 mei hun stem uit op de 
„Boerenpartij ”.
Secretariaat:
Miggelenbergweg  56, Hoenderloo,  telef. 06768 —367.
Financiele  bedragen  op giro 1029059,  Penningmees- 
ter „Boerenpartij ”, Rijssen.
