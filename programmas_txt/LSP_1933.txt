DE  
LIBERALE STAATSPARTIJ 
,,DE VRIJHEIDSBOND" 
DOCUMENTATIECENTRUM 
NEDERLANDSE POLITIEKE 
PARTIJEN 
BEGINSELVERKLARING 
ALGEMEEN PROGRAM 
VERKIEZINGSPROGRAM 
OPROEP AAN DE KIEZERS 
= 1933 SIZIS[(SIJiWAI 
In een tijd, waarin ons land door een buitengewoon ernstige 
crisis wordt geteisterd, op een oogenblik, waarop onver-
antwoordelijke drijvers het Nederlandsche gezag in de over-
zeesche gewesten ernstig ondermijnen, zegt de Regeering de 
samenwerking met de volksvertegenwoordiging zonder voldoen-
de reden op en verlangt zij een uitspraak van de kiezers. Door 
de gebeurtenissen der laatste weken is duidelijker dan ooit 
bewezen, hoe weinig de zoogenaamde gemeenschappelijke 
beginselen der rechterzijde in staat zijn in ernstige tijden een 
richtsnoer te geven voor een doelbewust beleid. 
Het antwoord, dat de kiezer op den oproep der regeering 
heeft te geven, moet duidelijk zijn. Zijn stem, die mede beslist 
over het wel en wee van ons vaderland gedurende een crisis-
periode van ongekende hevigheid, is uiterst gewichtig. Daarom 
behoort hij te worden voorgelicht over de beteekenis, die zijn 
stem heeft en acht de Liberale Staatspartij ,,De Vrijheidsbond" 
het noodzakelijk zich duidelijk uit te spreken omtrent de richt-
lijnen, welke naar haar oordeel bij het gedurende de periode 
1933-1937 te voeren regeeringsbeleid moeten worden gevolgd. 
De Liberale Staatspartij ,,De Vrijheidsbond" heeft zich 
nimmer schuldig gemaakt aan het doen van beloften, die zij 
wist niet te kunnen nakomen. Op dien grond onthoudt zij zich 
thans van de opstelling van een lijst van op het gansche terrein 
van het staatsbestuur liggende wenschen, wel wetende, dat het 
onzeker is of de tijdsomstandigheden zullen toelaten zich in 
belangrijke mate bezig te houden met op zichzelf begeerlijke 
maatregelen, die geen verband houden met de crisis. Zij meent 
voor dit keer te kunnen volstaan met een verkiezingsprogram, 
dat zich uitsluitend bezig houdt met die onderwerpen, welke 
onmiddellijke oplossing vragen. 
1. Regeeringsbeleid. 
De Liberale Staatspartij ,,De Vrijheidsbond" meent, dat ons 
land vóór alles behoefte heeft aan een krachtige, doelbewuste 
regeering. De ervaring in de thans loopende parlementaire 
periode en vooral in den laatsten tijd opgedaan, heeft 
doen zien waartoe een weifelende vreesachtige regeering leidt. 
Doelbewust kan een regeering slechts zijn, indien zij gedragen 
wordt door gemeenschappelijke beginselen. De Liberale Staats- 11  
partij ,,De Vrijheidsbond" streeft naar een regeering, wier 
gemeenschappelijk beginsel wortelt in het besef, dat de burgers 
van Nederland één volk zijn en dat in het regeeringsbeleid de 
Rijkseenheid behoort voorop te staan. Deze nationale grondslag 
leidt tot een regeering, die zich ten doel stelt het nationaal 
belang, dat is het algemeen belang, te bevorderen en die dit 
niet achterstelt bij de belangen van bepaalde groepen. Alleen 
van zulk een regeering zal men een onvoorwaardelijke hand-
having van het gezag kunnen verwachten, omdat zij uit hoofde 
van haar gemeenschappelijk beginsel stelling kan nemen zoo-
wel tegen intimidatie of anderen ongeoorloofden aandrang als 
tegen een aansporing tot verzet en gezagsondermijning, zooals 
de uiterst linksche partijen die hij de jongste gebeurtenissen 
hebben te zien gegeven. 
2. Welvaartspolitiek. 
De Liberale Staatspartij ,,De Vrijheidsbond" acht het nood-
zakelijk, dat alle krachten worden gericht op een herstel van 
het economisch evenwicht. Daarvoor is in de eerste plaats 
noodig een terugkeer naar het vrije ruilverkeer tusschen de 
volken. De Liberale Staatspartij ,,De Vrijheidsbond" zal alles 
doen, wat in haar vermogen is om dien terugkeer mogelijk te 
maken, maar erkent, dat dit doel slechts kan worden bereikt 
door internationale samenwerking. Zoolang dit doel niet be-
reikt is, zal zij medewerken aan steunmaatregelen ten behoeve 
van die bedrijven, welker voortbestaan door het algemeen be-
lang wordt gevorderd, maar door de handelsbelemmeringen van 
andere landen wordt bedreigd. Daarbij moet er echter voor 
worden gewaakt, dat deze maatregelen een terugkeer naar 
normale verhoudingen zoo min mogelijk belemmeren. 
Voor behoud en vergrooting van onze stoffelijke volkskracht 
is het verder noodig, dat het evenwicht tusschen inkomsten en 
uitgaven der overheid niet wordt verbroken. Een sluitende be-
grooting is een eerste eisch voor gezond overheidsbeheer. Bij 
het aanzienlijk gedaald welvaartspeil is deze slechts te ver-
krijgen door verdergaande versobering der huishouding van 
het Rijk en zijn onderdeelen en moet verhooging van belasting 
als een bedreiging van het welvaartsherstel worden beschouwd. 
Aangezien het Rijk en zijn onderdeelen bij deze zaak gelijkelijk 
betrokken zijn, behoort de regeering eenerzijds bij haar finan-
ciëele maatregelen de belangen dier onderdeelen niet te schaden, 
anderzijds zonder terughouding gebruik te maken van de haar 
ten dienste staande wettelijke middelen, wanneer eenige 
provincie of gemeente door haar financiëel beleid gevaar voor 
het algemeen belang mocht opleveren. 
3. Werkloosheid. 
Ten volle erkennende de taak der overheid om hun, die door 12  
werkloosheid getroffen zijn, de voor hun levensonderhoud 
noodige ondersteuning te geven, is de Liberale Staatspartij 
,,De Vrijheidsbond" doordrongen van het besef, dat door steun-
verleening de werkloosheid niet wordt bestreden. Opdat de 
werklust geprikkeld bljve, behoort turschen het steunbedrag 
en het bedrag, waarvoor arbeid ter plaatse pleegt te worden 
verricht, voldoende verschil te bestaan. Boven steunverleening 
verdient, in het bijzonder tot bewaring van het moreele peil 
der werkloozen, werkverschaffing van overheidswege de voor-
keur en zij moet daarom in deze tijden worden bevorderd; ook 
dit middel kan echter slechts tijdelijke verlichting brengen en 
bestrijdt de werkloosheid niet. Voor deze werkverschaffing 
moeten in de eerste plaats werken in vervroegde uitvoering in 
aanmerking komen. Een blijvende oplossing kan eerst worden 
verkregen, indien door een toeneming van welvaart de vraag 
naar werk genoegzaam groeit, welke toeneming het beste kan 
worden bevorderd door een verlaging der productiekosten. De 
Liberale Staatspartij ,,De Vrijheidsbond" verzet zich tegen alle 
maatregelen, waardoor de werkloosheid kunstmatig wordt be-
vorderd. Op dien grond streeft zij naar een verzachting der 
Winkelsluitingswet, die in haar tegenwoordigen vorm den 
middenstand werkgelegenheid ontneemt, alsmede naar een 
minder kwellende toepassing der Arbeidswet, waardoor werk -
verruiming voor den arbeider zou kunnen worden verkregen. 
Ook bestrijdt zij een kunstmatige opdrijving der bonen in de 
beschutte bedrijven, die de werkloosheid in de onbeschutte be-
drijven vergroot. De Liberale Staatspartij ,,De Vrijheidsbond" 
staat krachtens haar beginsel en haar historie sociale maat-
regelen voor, maar meent, dat deze maatregelen nimmer de 
burgerij in haar bestaansmogelijkheid mogen aantasten. 
4. Geestelijke Vrijheid. 
De Liberale Staatspartij ,De Vrijheidsbond" ziet met ver-
ontrusting, dat de geestelijke vrijheid, een onzer grootste na-
tionale goederen, meer en meer bedreigd wordt door hen, die 
de behartiging van partijbelangen nastreven. Zij zal blijven 
strijden tegen elken inbreuk daarop. In de eerste plaats zal 
zij bevorderen, dat de radio in ons land hoofdzakelijk wordt 
gebruikt in nationalen zin tot verhooging van het geestelijk peil 
van ons volk en dat een einde wordt gemaakt aan het misbruik 
voor politieke propaganda ten bate van enkele partijen met uit-
sluiting van andere. Dit voortreffelijke middel tot gedachten-
uiting mag niet langer worden gemonopoliseerd, maar moet 
voor iedere geestesstrooming gelijkelijk openstaan. Vervolgens 
wenscht de Liberale Staatspartij ,,De Vrijheidsbond" dat ge-
broken worde met de bestaande praktijk, waarbij burgers van 
voldoende bekwaamheid en geschiktheid worden uitgesloten van 13  
sommige ambten, doordat openlijk de benoeming afhankeljl 
wordt gesteld van een bepaalde godsdienstige of politieke ge-
zindheid. 
5. Internationale Politiek. 
Onder versterking van het besef, dat de eenheid van het Ne-
derlandsche volk, mede tegenover het buitenland, moet worden 
bevestigd, wenscht de Liberale Staatspartij ,,De Vrijheidsbond" 
krachtig mede te werken aan de bevordering van een vreedzaam 
verkeer tusschen de volken. Daarvoor is terstond noodig een 
verdere uitbouw van den Volkenbond, die alleen in staat is, na 
het verkrijgen van internationale ontwapening, waarborgen te 
geven voor een duurzamen vrede. Bij het rechtstreeksch ver-
keer met de nabuurstaten moet Nederland, mits niet ten koste 
van eigen nationale welvaart of zelfstandigheid, medewerken 
aan alle maatregelen, die de welvaart van deze staten kunnen 
bevorderen. 
6. Onderwijs. 
De Liberale Staatspartij ,,De Vrijheidsbond" acht het buiten-
gewoon hooge peil der kosten van het lager onderwijs onhoud-
baar en wenscht, dat hierop zonder schade aan het onderwijs 
belangrijk wordt bezuinigd, in het bijzonder door het stellen 
van strengere eischen voor het oprichten van bijzondere scholen 
en vereenvoudiging van het schoolwezen. 
7. Overzeesche Gewesten. 
De Liberale Staatspartij ,,De Vrijheidsbond" wenscht een 
krachtige handhaving van het gezag in Nederlandsch-Indië; 
het opruiend en aan de Nederlandsche leiding vijandig drijven 
van een kleine groep, dat het eenheidsbesef van alle ingezetenen 
ondermijnt, moet doelbewust bestreden worden. Voorts streeft 
zij naar een hervorming van de tegenwoordige kostbare staats-
inrichting, teneinde door versobering in het groot, zonder 
nieuwe lasten op de bedrijven of op de ingezetenen te leggen, 
tot een sluitend budget te komen. Hierdoor zal zij tevens de 
belangen van ambtenaren en gepensionneerden kunnen be-
schermen. 
Ten aanzien van Suriname acht zij het noodzakelijk, dat de 
Regeering haar steun verleent aan een systematisch onderzoek 
naar nieuwe ontwikkelingsmogelijkheden voor landbouw en 
industrie, ook in de binnenlanden. 
De Liberale Staatspartij ,,De Vrijheidsbond" doet een drin-
gend beroep op alle Nederlanders, die van oordeel zijn, dat ons 14 
land in de naaste toekomst op den grondslag van bovenstaande 
programpunten moet worden geregeerd. Slechts door een-
drachtige samenwerking en trouw aan beproefde beginselen 
kunnen de Nederlandsche liberalen er toe bijdragen, dat de 
komende verkiezingen zullen strekken tot heil van ons vader-
land. [S) (SX4?MYA•  
Op 15 Februari is het besluit tot ontbinding der Tweede 
Kamer gevallen. 26 April reeds zullen de kiezers naar de 
stembus worden geroepen. 
Was de ontbinding gerechtvaardigd? Met volle overtuiging 
antwoorden wij daarop: Neen! 
Daarvoor was het conflict tusschen de Regeering en de 
Kamer van te geringe beteekenis. 
Van onwil om te bezuinigen en tot een sluitende begrooting 
te komen was bij de meerderheid geen sprake. 
Immers de motie-Boon, die aanleiding werd tot het conflict, 
stelde juist voorop, dat bezuiniging op de rechtspleging nood-
zakelijk en mogelijk was. 
De Regeering sprak van een integreerend deel van haar be-
zuinigingsplan, aan de Kamer voorgelegd, en zij deed slechts 
hier en daar een willekeurige greep. 
De Regeering, die bij vorige gelegenheden veel aanzienlijker 
bedragen liet vallen, toen het verzet kwam van den heer Colijn 
en van den heer Kortenhorst, hield plotseling met onbegrijpe-
lijke hardnekkigheid vast aan haar voorstel. 
De liberale Kamerfractie heeft de Regeering, die zich aan 
haar wenschen (winkelsluiting, radio-politiek, bezuiniging door 
concentratie van sociale wetgeving) in geen enkel opzicht 
stoorde, loyaal gesteund. Zij is in deze afgeloopen jaren vele 
malen over bezwaren, die bij haar tegen Regeeringsmaatregelen 
bestonden, heengestapt en zij heeft eenige malen de Regeering 
het leven gered. 
Daartoe was ditmaal geen aanleiding, omdat de belangen, 
die door het Regeeringsvoorstel werden geschaad, niet in ver-
houding stonden tot de te bereiken bezuiniging. 
Hoe dwaas de ontbinding ook is, zij heeft het voordeel, dat 
wij eerder kunnen komen tot een krachtig parlementair Kabinet, 
dat op nationale basis berust en dat energiek opbouwenden 
arbeid kan verrichten. 
Want de toestand op financiëel en economisch gebied is  zóó  
zorgelijk, de nood in alle takken van bedrijf  zóó  ernstig, dat 
thans meer dan ooit gelet moet worden op wat vereenigt en 
niet op wat verdeelt. 
Het gebeurde op ,,de Zeven Provinciën" heeft doen zien, hoe 
ernstig het gezag is ondermijnd. 16  
Landbouw, industrie, handel en scheepvaart moeten door de 
moeilijke tijden worden heengeholpen. 
De strijd tegen de gruwelijke werkloosheid moet met kracht 
worden gevoerd. 
Internationaal moet Nederland alles doen om gezondere eco-
nomische begrippen te doen zegevieren zonder welke de wel-
vaart niet kan terugkeeren. 
De nationale nood eischt nationale eenheid van allen, die 
nationaal voelen, 
De Liberale Staatspartij ,,De Vrijheidsbond" streeft naar 
samenwerking van  alien,  die voor deze tijden voorop stellen: 
Een hecht en sterk gezag, dat ook betrouwbare instrumenten 
heeft om dat gezag te handhaven, zoowel hier te lande als in 
de overzeesche gebiedsdeelen. 
Een sluitende begrooting. 
Handhaving van onze takken van volksbestaan en het bren-
gen van offers daarvoor. 
Bevorderen van elke gelegenheid tot loonenden arbeid. 
Internationale economische samenwerking. 
Op de kiezers rust ditmaal een zware verantwoordelijkheid. 
Zij behooren zich rekenschap te geven van den ernst der tijden 
en van de gevaren, die dreigen. Naar een nationaal herstel 
streeft de Liberale Staatspartij met alle kracht en haar program 
bevat alle daarvoor gewenschte maatregelen. De kiezers kunnen 
de nationale eenheid versterken, niet door afscheiding en ver-
snippering, maar door hun stem uit te brengen op de candi-
daten der 
Liberale Staatspartij ,,De Vrijheidsbond", 
die steeds op de bres staat voor de nationale eenheid. 
Het Hoofdbestuur van 
De Liberale Staatspartij ,,De Vrijheidsbond". 
22 Februari 1933. 