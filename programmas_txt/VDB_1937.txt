VRIJZINNIG-DEMOCRATISCIIE BOND. 129 
mchtigheid moet 16. Zoolang de exorbitante rechten niet kunnen worden ontbeerd, dienen bij 
ordonnantie waarborgen te worden gesteld ter vermijding van willekeurige toe- 
ndsche Staat als passing. 
reel, sociaal, eco- 17. Het recht van vereeniging en vergadering worde niet meer beperkt dan 
;igde bevolkings- noodzakelijk is ter vermijding van excessen. 
ilven, zal ander Verkiezinsmanifest 1937. 
De Vrijzinnig Democratische Bond roept ons volk bij de verkiezingen voor de 
Tweede Kamer op om zich eendrachtig te vereenigen in de strijd voor het behoud 
van onze democratische vrijheden. 
De aan de democratie vijandige stroomingen, zijn gelukkig in Nederland niet 
sterk. Wij moeten er voor waken, dat zij niet sterk worden. Men tracht ons te doen 
gelooven, dat de eindstrijd zal worden gestreden tusschen twee stelsels: fascisme 
of nationaal-socialisme en communisme. De nationaal-socialist roept U toe, dat bij 
hem alleen waarborg is te vinden tegen communistische overheersching. De com-
munist verkondigt, dat hij de eenige ware strijder is tegen het fascisme. 
Zoo is 't niet! Men zou met evenveel recht kunnen beweren, dat wij slechts de 
keuze hebben te leven op de Noordpool of op de Zuidpool en dat daartusschen 
zich geen bewoonbaar land bevindt. De tegenstelling tusschen nationaal-socialis-
me en communisme is slechts schijnbaar. In wezen zijn beide richtingen even ver-
derfelijk. In beide stelsels is de Staat almachtig. De Staat is voor hen niet het 
middel om de vrije ontwikkeling der menschelijke persoonlijkheid te helpen be-
vorderen; zij maken van hem een doel op zichzelf. De burger heeft slechts te doen 
wat de Staat hem voorschrijft. Vrije meeningsuiting en critiek worden verboden. 
De Staat erkent slechts één partij. Geestelijk en economisch moet alles worden ge-
leid van boven af. 
Tegenover het Staatsabsolutisme staat de democratie. Zij wenscht een Staats-
bestel te handhaven en verder te ontwikkelen, waardoor aan de mensch de gele-
genheid wordt geboden tot volledige stoffelijke, geestelijke en zedelijke ontplooi-
ing. Daarvoor is de eerste voorwaarde, dat de verschillende geestesstroomingen 
in het volk aanwezig, zich vrijelijk kunnen uiten, dat er zij geestelijke vrijheid, 
vrijheid van critiek, vrijheid van drukpers, vrijheid van Organisatie, uiteraard 
behoudens ieders verantwoordelijkheid volgens de wet. Alleen op deze wijze kan 
worden verzekerd dat regeering en volk niet van elkander vervreemden. 
De economische nood van onze dagen heeft groote invloed op de geesten. De 
moeilijkheden waarin het bedrijfsleven verkeert, de groote stoffelijke en moreele 
ellende der werkloosheid, zoo voor ouderen als voor de jeugd, doen menigeen het 
spoor bijster raken. Om aan die moeilijkheden het hoofd te bieden is samenwerking 
van alle maatschappelijke krachten vereischt. Deze kan niet worden verkregen 
door een organisatie van bovenaf van het economisch leven. Ter bevordering van 
betere verhoudingen op economisch en sociaal terrein moet daarom worden aan-
gestuurd op regeling door het bedrijfsleven zelf, onder toezicht en met medewer-
king der overheid. 
Ook waar het geldt de samenleving der volken, stelt de democratie zich op het 
standpunt dat de ware vrijheid, waarin ieder volk zich zal kunnen ontplooien 
volgens zijn eigen bestemming alleen zal kunnen worden bereikt door de ontwikke-
ling eener internationale rechtsordening. Zij is er van overtuigd, dat, indien de 
gedachte dat alles wat het eigenbelang van een volk vordert, recht is, de overwin-
ning zou behalen in de wereld, de ondergang der beschaving nabij zou zijn. 
Samenwerking van  alien  die de groote goederen der democratie willen bewaren 
is in deze tijd bovenal geboden. Die samenwerking zij geen samensmelting. Eigen 
beginsel worde daarbij ongeschonden bewaard. Deze verscheidenheid van inzicht 
behoeft echter eenheid niet uit te sluiten. Integendeel juist in de verscheidenheid 
kan de hoogere eenheid worden gevonden. Gelijkschakeling leidt tot geestelijke 
armoede; samenschakeling van hetgeen verschillend is, verdraagzaamheid tegen-
over andersdenkenden, vergroot de geestelijke rijkdom. 
Dat dit mogelijk is, daarvan leveren de achter ons liggende jaren het bewijs. 
Parlement en Kiezer XXVII 130 VRIJZINNIG-DEMOCRATISCHE BOND. 
Aan de zware taak om ons volk door deze moeilijke tijden heen te loodsen hebben 
ook de vrijzinnig-democraten hun beste krachten gegeven. 
Getrouw aan hun verleden komen de vrijzinnig-democraten ook bij deze ver-
kiezing niet tot ons volk met onvervulbare beloften. Wie de democratie wil dienen, 
moet de moed hebben te zeggen wat kan en niet kan. De democratie, die niet neen 
kan zeggen, als het moet, gaat verloren. 
Men zegt wel dat de democratie een verouderd stelsel is. Niets is minder waar 
dan dat. Zoo oud als de dictatuur is, zoo jong en levend is de democratie. Zij staat 
pas aan het begin van haar arbeid. Op economisch en sociaal gebied wacht haar 
nog een groote taak. De democratische strijd voor een rechtvaardiger samenleving 
en voor gelijker ontwikkelingsvoorwaarden voor ieder, vordert nog ons aller in-
spanning. 
De Vrijzinnig-Democraten wenschen in aansluiting op hun verleden, het beleid, 
dat in de eerstvolgende jaren zal moeten worden gevoerd, te doen beheerschen 
door de volgende richtlijnen: 
1. Handhaving en uitbouw van de parlementaire democratie; bevordering van 
decentralisatie van wetgeving. 
2. Onverkorte handhaving der grondwettelijke volksvrijheden; krachtige strijd 
tegen elke aantasting der geestelijke vrijheid en der vrijheid van drukpers en Or-
ganisatie. 
3. Bevordering van het economisch herstel door: 
a. behoud en herstel van de bronnen van onze volkswelvaart door doeltreffen-
de maatregelen, met geleidelijke aansluiting aan gewijzigde internationale ver-
houdingen; 
b. verruiming van het internationale handelsverkeer; 
c. krachtige voortzetting van de uitvoering van Openbare werken. 
4. Bestrijding der werkloosheid, waarbij aan werkverruiming de voorkeur moet 
worden gegeven boven werkverschaffing, en aan werkverschaffing boven steun-
verleening en in het bijzonder maatregelen zijn te nemen tegen jeugdwerkloos-
heid. 
5. Bevordering van de internationale samenwerking in de Volkenbond tot 
verzekering van de vrede; handhaving van onze onafhankelijkheid door collec-
tieve beveiliging en inrichting van onze militaire toerusting op deze grondslag. 
6. Bevordering van het Openbaar Onderwijs, met rechtvaardige uitvoering 
van het beginsel der financieele gelijkstelling tusschen Openbaar- en Bijzonder 
Lager Onderwijs, met dien verstande, dat aan allen, die openbaar onderwijs voor 
hun kinderen verlangen, de gelegenheid tot het doen ontvangen daarvan wordt 
geboden. 
7. Het voeren van een gezond financieel beleid; zoodra de financieele toestand 
het veroorlooft, vermindering of opheffing der in de laatste jaren uit financieele 
noodzaak ingevoerde belastingen, die onvoldoende rekening houden met het begin-
sel van belasting naar draagkracht. 
8. Bevordering der uit het bedrijfsleven zelf opkomende samenwerking, zoowel 
van de onderscheidene ondernemingen, als van de in dezelfde bedrijfstak werk-
zame werkgevers en werknemers, opdat de ambtelijke overheidsbemoeiing op eco-
nomisch en sociaal terrein meer en meer zal kunnen plaats maken voor regeling 
door eigen bedrijfsorganen, onder contrôle der overheid. 
9. Op het terrein van landbouw, tuinbouw en veeteelt worde gestreefd naar 
een zoodanige toestand, dat de agrarische bevolking voor haar arbeid een beloo-
ning ontvangt, die in een redelijke verhouding staat tot de belooning van andere 
soorten arbeid. 
10. Met onverzwakte handhaving van het standpunt, dat een afdoende Oplos-
sing van het vraagstuk der ouderdomsverzorging alleen kan worden verkregen 
door de invoering van premievrij staatspensioen, worde als naaste doelwit ge-
steld de ouden van dagen, die een ouderdomsuitkeering behoeven, doch thans daar 
van, verstoken zijn, alsnog in het genot daarvan te stellen. 
11. Verbetering van de bestaansvoorwaarden van de middenstand in het bij-
zonder door versterking zijner organisatie, tegengaan van de ongebreidelde op- richting van niel 
uitwassen, die d 
12. Ten aanzi 
tige politiek gev 
a. bevorderin 
derscheiden bev 
b. de staatkui 
die gewesten en 
c. economisch 
De Vrijzinnig 
I. Handhavir 
2. Bevorderir 
3. Verruiminl 
4. Versterkin 
5. Onbaatzuc VRIJZINNIG-DEMOCRATISCHE BOND. 131 
richting van nieuwe middenstandsondernemingen en beteugeling van euvelen en 
uitwassen, die de bona-fide handel bedreigen. 
12. Ten aanzien van  Ned.-Indië, Suriname en Curaçao worde een onbaatzuch-
tige politiek gevoerd, welke ten doel heeft: 
a. bevordering van de -cultureele, sociale en economische belangen van de on-
derscheiden bevolkingsgroepen in die gebieden; 
b. de staatkundige ontwikkeling binnen het Nederlandsche staatsverband van 
die gewesten en van onderdeelen er van; 
c. economische samenwerking tusschen Nederland en de overzeesche gewesten. 
De Vrijzinnig-Democratische Bond staat derhalve voor: 
1. Handhaving en uitbouw van de parlementaire democratie. 
2. Bevordering van economisch herstel en van sociale rechtvaardigheid. 
3. Verruiming van werkgelegenheid. 
4. Versterking van de internationale samenwerking in de Volkenbond, 
5. Onbaatzuchtige politiek ten aanzien van Indië. 