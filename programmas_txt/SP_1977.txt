Dit jaar voor het eerst! 
 
Dit jaar voor het eerst kunt u stemmen op de Socialistiese Partij. Er zijn in Nederland natuurlijk verschillende politieke partijen die zich socialisties noemen, maar zoals zovelen bent u tot de konklusie gekomen dat ook al zijn zij verantwoordelijk voor het regeringsbeleid, wij niet kunnen zeggen: tsjonge, tsjonge, dit is nu eens een regering die opkomt voor de gewone man. Om een paar dingen te noemen: de huurverhogingen zijn groter geweest dan onder de zogenaamde rechtse kabinetten in het verleden. De werkloosheid is met sprongen omhoog gegaan. De prijzen vliegen de pan uit en met de loonsverhogingen, die men toch als kompensatie zou moeten hebben voor de zeer hoge prijzen, is het droevig gesteld. De zwaksten in onze samenleving worden her zwaar st getroffen. Wij denken hier aan bejaarden en 
aan allen die een uitkering hebben van bijvoorbeeld Bijstand, WAO of AWW. Maar ook op allerlei andere terreinen zijn er de  afgelopen vier jaar verslechteringen doorgevoerd, 
zoals allerlei prijsverhogingen, vooral door de BTW, maar ook openbaar vervoer en mediese verzorging zijn voor de gewone mensen aanmerkelijke duurder geworden. Voor de mensen die van hun zuurverdiende geld een autootje hadden gekocht om daarmee bijvoorbeeld naar hun werk te gaan en er misschien 's zondags eens mee op uit te trekken, is het kabinet met zogenaamde socialisten ook een ramp geworden. De autokosten, benzine, wegenbelasting, verzekering enz. zijn met ongeveer 50 procent gestegen. De arbeidersnieuwbouw is voor arbeiders niet te betalen, en de renovatie waar dit kabinet zo hoog van opgaf, is nauwelijks doorgevoerd. Nog steeds is er woringnood en van socialisering van de 
bedrijven is niets terecht gekomen. Integendeel, steeds meer komt het voor dat arbeiders die soms jarenlang bij een bedrijf werken, van de ene dag op de andere werkloos worden en het vooruitzicht hebben, nooit meer in hun leven werk te krijgen. Hun bedrijven en fabrieken werden plotseling verkocht of vertrokken naar het buitenland. De ar beiders die de fabrieken groot hebben gemaakt, 
laten zij reddeloos achter. 
 
Socialisme zonder franje! 
 
Nee, de Socialistiese Partij vindt dat de maatschappij waarin wij leven, en waar zogenaamde progressieve partijen ook nog de verantwoording voor nemen, bar slecht. Wij kunnen in het beleid van de regering geen schijntje socialisme zien en deze regering noemt zich progressief. Het is nog erger: wij durven te verklaren, dat het ondernemerdom alleen maar met zo’n regering, een zogenaamd progressieve regering, dergelijke verslechteringen kon doorvoeren. Wanneer rechtse partijen aan de regering waren geweest, hadden zij dit alles niet kunnen verkopen aan de arbeiders. De arbeiders hadden dan met of zonder de vakbond staking op staking gevoerd.  
Programma zonder holle kreten. 
 
De Socialistiese Partij vindt dat 'n socialistiese partij er zonder meer naar moet streven het socialisme in Nederland te vestigen. En socialisme houdt voor ons tenminste het volgende in:  1. Recht op werk voor iedereen.  2. Om dat te kunnen realiseren moeten de bedrijven het eigendom zijn van de arbeiders zelf. Het 
moet verboden zijn dat mensen, zonder zelf arbeid te verrichten, zich verrijken aan anderen. 
 3. in ons hoogontwikkelde land dat bovendien zeer gunstig gelegen is in Europa (denk bijv. aan de 
Rotterdamse haven) met zeer grote bodemschatten (aardgas en olie) en een uiterst hooggeschoolde arbeidersklasse, is het mogelijk dat ieder mens in Nederland goed gehuisvest is, en verder van de angst verlost is om werkloos te worden, of aangewezen te zijn op een 
minimum-uitkering, zoals nu vele mensen die door  ziekte of andere omstandigheden getroffen 
zijn. 
 4. Een goede gezondheidszorg, die in Nederland makkelijk verwezenlijkt kan worden, te beginnen 
met een jaarlijkse gezondheidstest voor iedereen, zoals die door de vereniging Voorkomen is Beter wordt voorgesteld. 
 5. Een optimale zorg voor bejaarden, omdat zij degenen zijn die hun leven lang gewerkt hebben 
om de mogelijkheden zoals die nu in Nederland zijn, te scheppen. Vooral de verzorging van 
zieke en dememente bejaarden moet de volle aandacht. Er zijn enorme tekorten aan personeel in de tehuizen en inrichtingen. 
 6. Een schoon milieu. Alle fabrieken moeten schoon produceren zodat vergiftigingsrampen en 
dergelijke niet meer het leven dagelijks bedreigen. Geen bouw van atoomcentrales zolang deze nog niet voor 100 procent veilig zijn en men niet weet waar men met het radio-aktieve afval naar toe moet. 
 7. Iedere Nederlander moet de kans krijgen om te studeren. Dus afschaffing van alle 
studentenstops. Maar ook de kwaliteit van het onderwijs moet omhoog, te beginnen met veel kleinere klassen in het basisonderwijs. 
 8. Het openbaar vervoer moet en kan gratis worden, hetgeen in zal houden een enorme 
energiebesparing en bovendien een schoner milieu. 
 Dit zijn de minimum-eisen die wij aan een socialistiese maatschappij stellen. Als wij in de Tweede 
Kamer komen, zullen onze mensen voortdurend alle zich socialist noemende leden van de Tweede 
Kamer wijzen op hun plichten tegenover hun kiezers. Wij willen en eisen ook van hen een socialistiese maatschappij en nemen geen genoegen met een waterachtig aftreksel ervan. Wij willen het socialisme puur. Wij zullen daarom alle voorstellen die in de Tweede Kamer worden gedaan en die in het voordeel zijn van de gewone man met onze stem ondersteunen. Alle voorstellen die tegen de belangen van de gewone man zijn, zullen wij verwerpen.  De Sociahstiese Partij, die dit jaar voor de eerste keer mee gaat doen aan de Tweede Kamerverkiezingen, is een bijzondere partij. Niet omdat wij onszelf bijzonder vinden, maar omdat haar manier van werken anders is dan die van andere partijen. De SP, die in 1972 in Rotterdam werd opge- richt, heeft vanaf die tijd zonder in het parlement te zitten, vele aktivi- teiten antplooid. Deze aktiviteiten hebben tot doel de direkte levens- voorwaarden van alle inensen te ver-
  
 
Werkloosheid 
 
De Socialistiese Partij is van mening dat er in Nederland geen werkloosheid is omdat mensen lui 
zijn of niet willen werken, maar werkloosheid is er  omdat in het kapitalistiese systeem er zo'n chaos 
heerst, dat die een behoorlijke werkverdeling onmogelijk maakt. Alleen mensen aan wie men dik kan verdienen, komen in aanmerking voor werk. De SP komt dan ook met een plan om de werkloosheid op te lossen, een plan dat aan iedereen ten goede komt. Zie het Tribune-artikel op de achterkant.  Gezondheidszorg en Milieu 
 
Dat het milieu in Nederland voor iedereen belangrijk is, hoeven wij u niet te vertellen. En dat het 
Milieu Aktiecentrum Nederland (MAN) al enige jaren strijd voert voor een schoon en gezond milieu, is ook iedereen in Nederland wel bekend. Minder bekend is het misschien, dat de mensen die het initiatief namen om het MAN op te richten, leden waren van de Socialistiese Partij. Ook de vereniging Voorkomen is Beter is opgericht door een aantal specialisten op het gebied van gezondheidszorg en milieuhygiene die lid waren van de Socialistiese Partij. Juist door hun werk in buurten en bedrijven, zoals de SP dat nu al gedurende enige jaren doet, kwamen zij tot de initiatieven tot oprichting van bovengenoemde organisaties. Hoezeer zij in de roos schoten, blijkt wel uit de enorme belangstelling voor beide organisaties. Een half miljoen mensen hebben de onrechtvaardige milieubelasting geweigerd die de ware vervuilers niet aanpakt. Het aantal leden van de vereniging Voorkomen is Beter is intussen boven de half miljoen gestegen. De Socialistiese Partij is er trots op dat die organisaties zo'n enorm sukses hebben en dat dat mede te danken is aan de inzet van haar leden die stuk voor stuk als aktief medewerker in die organisaties 
werken. Door het werk van de SP in buurten en bedrijven kwam zij al spoedig tot de konklusie dat het met de mediese zorg in Nederland niet altijd zo goed was. Teveel mensen kwamen wij tegen die zich met valium en librium op de been hielden. In gesprekken met deze mensen konden wij dikwijls oorzaken van hun gespannen of overspannen leven terugvoeren naar hun werk- en woonsituatie. Enige artsen, leden van de Socialistiese partij, ontdekten dit ook. De partij heeft toen besloten om een medies centrum te stichten, waarin deze artsen nu werken. Ons Medies Centrum werd in Oss gevestigd als dank dat zovele Ossenaren, namelijk 11 procent bij de gemeenteraadsverkiezingen stemden op de SP. Door middel van ons Medies Centrum in Oss willen wij de mensen daar een stukje gezondheidszorg geven dat uitgaat van een socialistiese maatschappijvisie. Aan de patiënten wordt 
momenteel door vier artsen alle mogelijke aandacht besteed die zij verdienen. Tijd noch geld 
worden gespaard om te komen tot een gezondheidszorg die zo optimaal mogehjk is. Omdat onze artsen meewerken in de buurten met de BHW en met het MAN en voortdurend door middel van Arbeidersmacht in kontakt zijn met arbeiders op de bedrijven, kunnen zij werken aan het bestrijden van de werkelijke oorzaken van de ziektes van hun patiënten. Ook werken de artsen van het medies centrum mee met de vereniging Voorkomen is Beter wanneer er rampen zijn zoals in Tiel en Sas van Gent. Als gemeentelijke en landelijke autoriteiten een hoogst noodzakelijk bevolkingsonderzoek niet, slecht of gedeeltehjk uitvoeren, doet de VIB, met de artsen van Ons Medies Centrum, dat wel. Natuurlijk komen zij dan altijd in konflikt met die betreffende autoriteiten, maar de Socialistiese Partij schroomt er niet voor processen tegen bedrijven, gemeenten en Rijk aan te spannen en maakt dan gebruik van haar advokaten.  
Waar we wonen  
 
Het zal u ook niet ontgaan zijn dat onder de regering-Den Uyl de huren, ondanks alle mooie praatjes van de Partij van de Arbeid (we denken aan Van Dam en Schaefer) méér verhoogd zijn dan onder welk kabinet van voor of na de oorlog dan ook. Het is bedroevend om te zien dat woningen 
die onder een zogenaamd progressief kabinet zijn gebouwd, vier- tot vijfhonderd gulden huur kosten, en dat deze gepresenteerd worden als arbeiderswoningen. Alleen mensen met hoge lonen kunnen zulke hoge huren betalen. Arbeiders die noodgedwongen in zo'n woning komen, moeten bezuinigen op hun eerste levensbehoeften. Bovendien is het noodlot van zulke mensen, dat bijna elke cent die zij in de toekomst meer gaan verdienen, wordt afgetrokken van hun huursubsidie. Ook op het gebied van waar en hoe moeten wij wonen, ontwikkelt de SP grote aktiviteiten. Niet 
alleen nam zij jaren geleden her initiatief om de Bond van Huurders en Woningzoekenden (BHW) op te richten, maar ook ondersteunt zij alle komitees en wijkraden die werkelijk voor de belangen van de huurders opkomen. Nog nooit heeft een van die organisaties vergeefs een beroep op ons gedaan. in veel huurdersverenigingen geeft de Socialistiese Partij ook juridiese steun door middel van het werk van de advokaten die lid zijn van onze partij.  
Strijd op het bedrijf 
 
De Socialistiese Partij is van mening, dat het vakbondswerk op de bedrijven gevoerd moet worden 
door de vakbonden. Diverse kleinere bonden ondersteunen wij ook door middel van ons juridiese werk. In de grote vakbonden nemen verschillende leden van SP aktief deel aan het vakbondswerk in de ondernemingsraden. Wij zijn niet altijd gelukkig met de beslissingen die de besturen van de vakbonden nemen. Maar als 
zij bijvoorbeeld een rechtvaardige staking niet ondersteunen, dan is er altijd nog Arbeidersmacht die daar waar het nodig is arbeiders - door de vakbonden in de steek gelaten - ondersteunt. In sommige gevallen is het inspringen van Arbeidersmacht al voldoende om de vakbonden van mening te laten veranderen. Ook zijn er in sommige plaatsen in het land afdelingen van Arbeidersmacht die als zelfstandige organisatie een grote rol spelen op de bedrijven, en soms meer dan 1/3 van de onder- nemingsraadsleden leveren.  
Ouden van dagen 
 
Bejaarden nemen in onze partij een apart plekje in. Omdat wij een partij van gewone mensen zijn, en de meeste mensen toch wel een vader en moeder hebben die doorgaans hun leven lang hard 
hebben gewerkt voor hun kinderen, is bet bejaardenprobleem voor iedereen. Jong en oud. En wij 
vinden dan ook dat elke aanslag op bet welzijn van bejaarden zeer onrechtvaardig is. De regering-Den Uyl en konsorten hebben met veel mooie woorden toch de bejaarden heel wat ontnomen, zoals telefoongeld en dieetgeld en de bejaardenzorg is door de maatregelen van CRM sterk achteruit gegaan. De SP is daarom voor onmiddellijke teruggave van de bovengenoemden verworven rechten en is bovendien voor herbouwen van bejaar dentehuizen in de direkte omgeving van waar 
de bejaarden altijd gewoond hebben, zodat het sociaal kontakt met hun families kennissen en buurt niet verloren gaat. Wij vinden dat bejaardencentra en -flats ruimschoots moeten kunnen voldoen aan de behoefte, omdat dat tevens inhoudt een betere volkshuisvestingsbeleid. Immers, de dikwijls veel te groot geworden woningen, die als cen last rusten op de bejaarden (denk aan het schoonhouden van zo'n woning) kunnen dan gebruikt worden voor jonge en  grotere gezinnen, die nu dikwijls in veel te 
kleine en onbetaalbare woningen zitten. Met nadruk willen wij erop wijzen dat de bejaarden dit natuurlijk zelf moeten willen. Dit probleem is niet alleen een bejaardenprobleem, maar het gaat ons allemaal ter harte. Want het zijn onze vaders en moeders.  
Vrouwen  
 
De SP is waarschijnlijk de enige partij in Nederland die in de verkiezingsstrijd geen speciale aandacht geeft aan de vrouw. Alsof de vrouw een apart hoofdstuk zou vormen. Omdat wij in onze partij het onderscheid tussen mannen en vrouwen gewoon niet maken. Wij kijken alleen naar wat onze leden doen, of het nu mannen of vrouwen zijn. Onze partij is waarschijnlijk de enige partij in Nederland die een goede afspiegeling geeft van de samenstelling van de Nederlandse bevolking. 
Wij hebben dan ook tenminste net zoveel vrouwen als mannen. Zowel in de afdelings-, plaatselijke, distrikts- als hoofdbesturen hebben zowel mannen als vrouwen zitting. Dat neemt niet weg dat de 
partij natuurlijk wel aandacht besteedt aan specifieke vrouwenproblemen. Wij denken hierbij aan (op medies gebied): onderzoek naar baarmoederhalskanker en borstkanker voor alle vrouwen in Nederland, en ook het abortusvraagstuk heeft onze volledige aandacht gekregen.   
Solidariteit met de derde Wereld 
 
De Socialistiese Partij is solidair met onze mening bijgedragen tot de bevrijdingsstrijd, zoals die in 
de Derde Wereld wordt gevoerd. Tijdens de oorlog in Vietnam werd door leden van de SP het Komitee Van Mens tot Mens gevormd: Het Komitee Van Mens tot Mens voert akties door middel van briefkaarten en brieven. Nederlanders stuurden toen briefkaarten naar willekeurige Amerikaanse burgers. Meer dan één miljoen kaarten werden verzonden. Het sukses van die aktie heeft naar onze mening bijgedragen tot de bewustwording van het Amerikaanse volk. Op dit moment is er zo’n zelfde aktie als toen, maar nu gericht tegen de apartheid in Zuid-Afrika. Ook allerlei andere progressieve of bevrijdingsbewegingen steunen wij door middel van publikaties in de Tribune. Bovendien hebben onze drukpersen velemalen gedraaid voor die organisaties. Ook 
wordt daar waar het nodig is, financiële steun gegeven.   
Werkloosheid is niet nodig!! 
 
Stijgende werkloosheid en verdwenen miljoenen. Het begint een steeds vaker voorkomend verhaal te worden. Het lijkt een onvermijdelijke gang van zaken te zijn, maar is het dat ook?  
Volgens de SP nietl 
 
Laten we eens wat dieper op de zaak ingaan. In ons land zien we tegenwoordig de idiote toestand 
dat aan de ene kant een paar honderdduizend mensen gedwongen zijn tot nietsdoen en tegelijk aan de andere kant er nog verschrikkelijk veel nuttig en noodzakelijk werk op uitvoering ligt te wachten. Het werkloosheidsplan van de SP geeft hierop een afdoen antwoord. Met dit plan kan voor weinig geld - maar daarover straks meer - aan deze onhoudbare toestand een eind worden gemaakt. Voor de vele langdurig werklozen is er zat te doen op velerlei gebieden:  - het onderwijs : werkloze onderwijzers kunnen zó aan de slag, de klassen kunnen kleiner worden 
in plaats van groter, zoals op dit moment het geval is, en het onderwijs beter. Er is op de meeste plaatsen schoolruimte genoeg en waar die niet is kunnen er scholen gebouwd worden, wat weer 
werk oplevert voor werkloze bouwvakkers.  - nieuwbouw en renovatie van woningen : op dit terrein is gezien de grote woningnood nog volop 
werk. Niet alleen voor de bouwvakkers, maar  ook voor de meubelindustrie (keukens). de 
steenfabrieken, de loodgieters en elektriciens.  - het milieu : de waterzuivering kan eindelijk aangepakt worden, maar dan niet zoals het nu 
gebeurt, dat eerst door de bedrijven bet afval in bet water gedumpt wordt en daama - tevergeefs - geprobeerd wordt de rotzooi er weer uit te halen met zuiveringsinstallaties. Nee, de SP wil zuiveringsinstallaties direkt aan de bron, dus de bedrijven zelf. Daardoor kan gelijk een begin gemaakt worden met het terugwinnen van grondstoffen (recycling) uit het afval. Zoals de VAM dat nu doet met bet huisvuil.  - Ook de mediese sektor  kan nog veel mensen wek geven, denken we maar eens aan het 
voorkomen van ziektes en het instellen van de jaarlijkse gezondheidstest. Plus de opleiding van velen in die richting.  Uit deze handvol voorbeelden blijkt wel dat er niemand zonder werk hoeft te komen in Nederland.  
Wie moet dat betalen? 
 
U zult zich als lezer terecht afgevraagd hebben: Wat gaat dat allemaal kosten en wie zal dat betalen? Nu valt dat in de praktijk erg mee, want de staat betaalt alle werklozen een uitkering die gemiddeld 75 procent is van wat een arbeider verdient. Van alle werklozen in ons land is de overgrote meerderheid reeds langer werkloos dan 6 maanden. Zou de staat nu aan al deze langdurig werklozen bovenop hun uitkering van 75 procent een aanvulling geven tot het volle loon, dan zou dat de staat ruim 1 miljard gulden kosten. Dat lijkt een heleboel geld, maar het gekke is dat 1 miljard voor onze regering niet veel blijkt te betekenen. In 1975 gaf de regering uit de belastingpot aan de ondernemers 5,3 miliard gulden. Om de werkloosheid te bestrijden! En de eerste 7 maanden van 1976 was het al 3 miljard, terwijl ook na die tijd de geldstroom van de schatkist naar de ondernemers overvloedig is blijven vloeien. Er is dus blijkbaar geld zat, maar de manier w aarop het gebruikt wordt levert weinig of niets op. 
Tenminste niet voor de werklozen; menig aandeelhouder vaart er natuurlijk wel bij. zoals we zagen bij Tealtronic.  
Eén miljard 
 
Dus als de staat in plaats van miljarden te gooien in een bodemloze put, 1 (één) miljard geeft aan de werklozen, dan is het financieel mogelijk om een paar honderdduizend mensen, die nu 
noodgedwongen niets- doen, zinvol en nuttig werk te geven waarmee de hele Nederlandse 
bevolking gediend is. De 1 miljard die uitgekeerd wordt is trouwens ook geld van de Nederlandse bevolking, belastinggeld. Iedere weldenkende Nederlander ziet in dat de  huidige werkloosheid en verspilling moet ophouden. 
Daarom heeft de SP haar werkloosheidsplan naar voren gebracht!  
Proef 
 
Al bij de laatste gemeenteraadsverkiezingen, waar  de SP als proef aan heeft deelgenomen, en in 
Nijmegen 6,9 procent van de stemmen en in Oss zelfs ruim11 procent van de stemmen haalde, is ons gebleken dat veel mensen niet gaan stemmen, omdat zij toch geen vertrouwen hebben in de politieke partijen. Wij kunnen dat zeer goed begrijpen. Maar aan de andere kant betekent niet stemmen tóch Want er komen toch 150 Kamerleden,  of je nu stemt of niet. Daarom willen wij u voorstellen op de SP te stemmen. Dan kunnen kandidaten van de Socialistiese Partij, die erg duidelijk de belangen van de gewone man verdedigen - zie hoe zij in de praktijk werken - een paar plaatsen van die 150 innemen en zo het werk waar zij mee bezig zijn publiekelijk bekendmaken, zodat er voor u meer duidelijkheid komt in de poliek. U kunt dan kijken, welke partijen in de Tweede Kamer daadwerkelijk aan uw kant staan. Dus vragen wij u nogmaals: mensen zijn met die het eens zijn met het werk dat de SP doet, blijf niet thuis, maar ga als man en vrouw samen n aar de stembus en stem op de mensen van de SP.
  
 KABINET GEVALLEN, NU EEN STERK LINKS BLOK  
 
Het kabinet-Den Uyl is gevallen. Zoals we uit o fficiële verklaringen hebben gehoord, is het kabinet 
gevallen over de grondpolitiek. Dat deze val veroorzaakt is door de grondpolitiek, is een klinkklare leugen. De Partij van de Arbeid en minister Van Agt van het CDA waren het allang eens over de grondpolitiek. Er werd water in de wijn gedaan door beiden, maar na een aanvankelijke overeenstemming met de PvdA. komt het CDA met nog meer eisen, die door de PvdA onmogelijk konden worden ingewilligd zonder dat zij hun gezich t zouden verliezen. Natuurlijk wisten de CDA-
bewindslieden, dat de door hen verlangde verdere voorwaarden de val van het kabinet zouden betekenen. Het is in de na-oorlogse periode al de derde keer dat de KVP een kabinet met de Partij van de Arbeid laat vallen. Berucht geworden is de nacht van Schmelzer, die daardoor trouwens bijna onmogelijk is geworden in het politieke leven. Met wat Van Agt heeft gepresteerd, is zeker voor een minister van justitie onvoorstelbaar. Maar laten we Van Agt niet alleen de schuld geven. Wij hebben meer her gevoel dat hij zich als willige dienstknecht heeft laten gebruiken door het CDA, dat wilde voorkomen dat er na de hele reeks verslechteringen die we al eens in een Tribune-artikel opsomden, er nu toch eindelijk eens een paar PvdA-programmapunten zouden worden doorgevoerd door dit kabinet.  
PvdA aan het lijntje gehouden 
 
Die goeie punten die de Partij van de Arbeid op de agenda had staan, heeft men alsmaar 
opgeschoven en bewaard tot de laatste maanden voor de verkiezingen. En het CDA heeft niet 
geaarzeld om die dingen door middel van een kabinetscrisis te blokkeren. Vier jaar lang heeft de PvdA zich aan het lijntje laten houden, alsmaar hopend dat het toch wel zou lukken om met een zogenaamd brug-kabinet een stukje socialisme te realiseren. De PvdA heeft aan 
her eind van de rit, toen het er dan werkelijk op aan moest komen, gewoon de doodsklap gekregen. 
Het kabinet-Den Uyl is niet meer, en als je het ons vraagt, wij hopen dat zo'n kabinet-Den Uyl er nooit meer komt ook. De PvdA had beter moeten weten. Niet alleen uit het verleden had zij kunnen leren, maar als linkse politieke partij had zij ook moeten weten, dat er nu eenmaal met rechtse partijen niet valt samen te werken. De hele politiek van kompromissen, die de PvdA heeft gevoerd, is haar nu, en ook in het verleden al, meermalen rampzalig geworden. Wij hopen dat de PvdA nu eindelijk haar lesje heeft geleerd en dat zij niet meer ten koste van alles regeringsverantwoordelijkheid wil hebben. Want, bekijken we het verleden, dan zien wij dat de PvdA alleen maar regeringsverantwoordelijkheid heeft gekregen in tijden van krisis. Het tragiese daarvan is, dat zij dan allerlei verslechteringen en impopulaire maatregelen moest nemen, dingen die door de VVD en de christelijke partijen nooit ve rkocht hadden kunnen worden aan de arbeiders. 
 
Nú een sterk links blok 
 
Naar onze mening zal de politiek van de PvdA nu radikaal moeten veranderen. Wij denken dat veel Nederlanders het zouden toejuichen, als er einde hjk eens een grote en sterke progressieve linkse 
kombinatie van partijen zou komen, die, wanneer zij zich tijdens de verkiezingen al als zodanig presenteert, misschien wel in één keer een meerderheid van stemmen zou krijgen. Krijgt ze die niet, dan heeft het Nederlandse volk gekozen en zorgen de rechtse partijen maar voor een kabinet. Dan kunnen de linkse partijen gezamenlijk in de oppositie. Er hoeft dan helemaal geen water meet in de wijn gedaan te worden en de strijd tegen door zo'n rechtse regering doorgevoerde verslechteringen voor de arbeiders, kunnen zij,  gesteund door de vakbonden, op duidelijke manier 
voeren. Eindelijk zullen de Nederlandse stemmers dan duidelijkheid in de politiek krijgen, en zullen zij in 
de praktijk zien, op welke partij en op wie zij hun stem hebben uitgebracht. Is er zo'n links eenheidsblok te vormen? Wij me nen van wel. Links van de Partij van de Arbeid 
zien wij de volgende partijen: de Socialistiese Partij, de PSP en in zekere mate ook de PPR. Rechts van de PvdA zien we D'66. De CPN zou natuur lijk ook aan zo'n progressieve linkse kombinatie 
kunnen deelnemen, maar dan zou zij een paar van haar onhebbelijkheden moeten laten varen. Want de CPN ziet elke partij die links is als haar konkurre nt, iets wat natuurlijk niet zo erg is, maar de 
CPN gaat juist de linkse partijen te lijf met ordinaire scheldkanonnades en verdachtmakingen die er niet om liegen. Als de bovengenoemde partijen het eens zouden kunnen worden, zou er een links blok ontstaan dat het zeker zou kunnen opnemen tegen de rechtse partijen. Want we hoeven er niet aan te twijfelen dat het CDA een rechtse groepering is van christelijke partijen die onderling zeer verdeeld zijn. Een Anti-Revolutionaire Partij, rechts maar recht door zee, is onverenigbaar met de KVP, die al zolang zij bestaat op demagogiese wijze het katholieke deel van ons volk wijsmaakt dat zij voor hun belangen opkomt, maar op de meest achterbakse manier, waarbij ze zich in allerlei bochten kronkelt, diezelfde kiezers verraad. Nu hadden de KVP-kiezers dat ook al in de gaten gekregen, en de KVP brokkelde dan ook, soms met grote stukken tegelijk, af. De enige oplossing voor de KVP was dan ook het CDA en met dit nieuwe gezicht van de KVP blijkt zij precies diezelfde politiek voort te zetten en daarbij de AR en de CHU mee te sleuren. Voor de duidehjkheid nog even: de AR en de CHU zijn rechtse partijen, maar voor zover een rechtse politiek dat toelaat, waren zij duidelijk.  
CDA kan álleen nog samen met VVD 
 
De enige mogelijkheid voor het CDA om een regering te vormen, is een samengaan met de VVD. En die mogelijkheid zal bij de CDA-kiezers waarschijniijk in slechte aarde vallen. 
Want de vele gelovige mensen die gewoonteget rouw stemmen op een partij die zich christelijk 
noemt, zullen geen vertrouwen hebben in de VVD. de vertegenwoordiger van het groot-kapitaal in 
Nederland. Daarom geven wij zo'n CDA-VVD-kabinet weinig kans om lang overeind te blijven. De tijd voor het progressieve blok is aangebroken. Wanneer links Nederland de zaak op een juiste manier aanpakt, kan de val van dit kabinet de start betekenen voor een samenwerking van linkse partijen, die zijn vruchten zal afwerpen voor alle gewone mensen in Nederland. De politieke geschillen in de diverse linkse partijen zijn soms wel groot, maar in samenwerkingsverband kan er een balans ontstaan, die toch zeker rechts Nederland kan bestrijden en een stukje rechtvaardige samenleving dichterbei kan brengen. Het rechtse blok is nog nooit zo zwak geweest als nu. De kiezers zullen op 25 mei duidelijkheid gaan scheppen in de hele politieke warwinkel van vandaag. Wij voorspellen, dat ook veel mensen die van plan waren om op het CDA te gaan stemmen, zich nu nog wel eens zullen bedenken.  De Socialistiese Partij is een partij die zich zeker zal aansluiten bij een links blok, wat ten doel heeft de invloed van de rechtse politiek in Nederland terug te dringen. Juist de SP kan een goede invloed uitoefenen in dat linkse blok, omdat zij meer dan alle andere linkse partijen direkt kontakt heeft met de bevolking van Nederland. Het is met de werkwijze van de Socialistiese Partij, gesteund door haar enthousiaste leden, niet moeilijk  om bijna direkt de mening van de bevolking 
over te brengen bij de andere partijen. Bovendien heeft de SP nog enkele programmapunten zoals: geen mileubelasting voor de gewone man, de vervuiler moet betalen; een gezondheidstest voor iedereen, en recht op werk voor iedereen, stuk voor  stuk punten die alle mensen in Nederland ten 
goede zullen komen.  Het gaat niet om Den Uyl of Van Agt 
 
Een positieve zijde van de kabinetskrisis is, dat er voor iedere kiezer nu duidelijkheid is ontstaan. Er waren mensen die voor de kabinetskrisis nog dachten te moeten kiezen tussen Den Uyl en Van Agt, maar nu de mogelijkheid openstaat om te kiezen voor een links blok in Nederland, dat zich hecht kan verenigen tegen rechts, is het van belang dat een sterke Socialistiese Partij daarin vertegenwoordigd zal zijn. Want wij hebben hi erboven al uiteengezet, dat stemmen op de SP 
doodgewoon een stem zal zijn tegen Van Agt en konsorten, en voor een progressieve, socialistiese regering. Of, indien de verkiezingsuitslag toch nog een Van Agt aan de macht zou brengen, ook dan is het stemmen op de Socialistiese Partij een belangrijke versterking van een progessief links blok, dat in de oppositie zal gaan. Dus, stem op 25 mei Socialistiese Partij. Dan weet u waar u op stemt en kan het niet misgaan.  
 