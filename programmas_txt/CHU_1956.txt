A11  
CHRISTELIJK-HISTORISCHE L_,_,Nxiu  
Verkiezingsmanifest 1956 
De Kamerverkiezing van het jaar 1956 plaatst de Nederlandse kiezer ntetatnj en kiezeres voor een gewichtige beslissing. 
Aan deze beslissing behoort een ernstige bezinning vooraf te gaan. De 
politieke vragen immers lopen uit op staatkundige, sociale en econo-
mische problemen. 
Dit alles speelt zich af op internationaal en nationaal terrein. De telkens 
wisselende wereldgebeurtenissen gaan ons land zeker niet voorbij en 
daarom is bezinning op de staatkundige beginselen en op de vragen 
van praktisch politiek beleid dringend noodzakelijk. 
' b De Christelijk-Historische Unie is de overtuig ing toegedaan, dat het C uitgangspunt van denken en handelen in heel het leven en dus ook in 
het internationale en het nationale staatkundige en maatschappelijke 
leven, moet zijn de Bijbel, Gods Woord, en dus gehoorzaamheid aan 
het Evangelie van Jezus Christus. Van uit dat grondbeginsel moet het 
gezag in de Staat worden uitgeoefend, onverschillig welke Overheids-
personen met dit gezag zijn bekleed. 
In o.ci ieiiniihig i.ict de histuriscii viitwikkdirig van het Chriten 
dom op Nederlandse bodem, is de Christelijk-Historische Unie van 
oordeel, dat Nederland bestuurd moet worden als een Christelijke Staat 
in Protestantse zin. Zij handhaaft, dat de Overheid Gods dienaresse is. 
De gedachte van de ,,neutrale" Staat immers miskent de grond van het 
eigen recht der Overheid en wordt daarom door de Christelijk-Histo-
rische Unie afgewezen. 
e,en de doorbraakgedachte 
Door de loochening van het Goddelijk gezag op staatkundig gebied zijn 
in Nederland in vroeger jaren politieke partijen uiteengegaan. De Chris-
telijk-Historische Unie is van oordeel, dat, zowel voor als na de laatste 
wereldoorlog, deze al of niet openlijke erkenning van het Goddelijk gezag 
op staatkundig gebied, fundamenteel blijft voor de politieke organisatie. 
Daarom wijst zij de doorbraakgedachte met beslistheid af. Zij staat 
echter open voor samenwerking in het belang van geheel ons Volksleven. 
CVerIwjii't, van de welvaart 
Met dankbaarheid kan worden vastgesteld, dat er in ons land, mede 
dank zij een langdurige arbeidsvrede en de samenwerking van verschil-
lende bevolkingsgroepen, een zekere mate van welvaart heerst. Onze 
politiek zal er op gericht moeten zijn deze welvaart zo mogelijk te ver- 
L( jj hogen. Dat geldt voor alle groepen der bevolking. Met name moeten 
daarbij de belangen der z.g. ,,vergeten groepen" met een helder besef 
van billijkheid in het oog worden gehouden. 
e -et probleem der vele vragen 
Erkennende, dat het aan geen mens gegeven is vooruit te bepalen, hoe 
in een vierjarige parlementaire periode de internationale en nationale 
ontwikkeling zal zijn en welke concrete vragen onverwachts aan de 
orde kunnen komen, stelt de Christelijk-Historische Unie, verwijzende 
naar haar beginselprogram en haar sociaal-economisch program, voor 
het praktisch staatkundig beleid bij de verkiezingen van 1956 op de 
voorgrond de volgende 
URGENTE PUNTEN: 
1. Internationale politiek 
Internationale samenwerking op economisch, financiëel en militair ge-
bied, zo nodig zelfs met eenparige inperking van de werking van een of 
ander onderdeel der souvereiniteit. 
Een krachtiger hulpverlening aan de in ontwikkeling achter gebleven 
gebieden van de wereld en aan door ondervoeding geteisterde volkeren 
is geboden. 
2. Nederland en de Overzeese Rijksdelen 
Hechte bouw vafi het Koninkrijk, bestaande uit Nederland, Suriname 
en de Nederlandse Antillen. 
De souvereiniteit over Nederlands Nieuw-Guinea berust bij Nederland 
en moet bij Nederland blijven. 
Bijzondere aandacht worde besteed aan de inschakeling in de Neder-
landse maatschappij der Indische Nederlanders en aan een zodanige 
oplossing van het vraagstuk der Ambonnezen als overeenkomt met de 
nauwe banden, die van oudsher tussen deze bevolkingsgroep en Neder-
land hebben bestaan en waarbij het recht niet wordt geschonden. 
3. Maatschappelijk leven 
Organische opbouw van het maatschappelijk leven, gebaseerd op per-
soonlijke verantwoordelijkheid en samenwerking van ondernemers en 
arbeiders. Dit geldt zowel in het vlak van de onderneming als op het 
niveau van de bedrijfstak. 
4. Overheidsinmenging 
Beperking van overheidsinmenging in het maatschappelijk leven tot 
hetgeen in de huidige tijdsomstandigheden als volstrekt noodzakelijk 
moet worden aanvaard. 5. 'Woningnood 
Krachtige en deskundige bestrijding van de woningnood, waarbij met  
élan  en met grote durf alles in het werk moet worden gesteld, om dit 
grote kwaad te bestrijden. Particuliere bouw worde, waar mogelijk, 
bevorderd. Beschikbaarstelling van kapitaal voor de bouw van semi-
permanente en houten woningen, clie weinig materiaal en weinig ar-
beidskracht vereisen, teneinde in de ergste nood te kunnen voorzien. 
Krachtige aanpak van krotopruiming. Bevordering van het eigen wo-
ningbezit op alle niveaux, 
6. Onderwijs 
Krachtige bevordering van het Christelijk onderwijs; zo krachtig mo-
gelijke bevordering van het Bijbelonderwijs op de openbare school. 
Verbetering van de toestand van ons onderwijs, ook door een betere co-
ordinatie. 
7. Defensie 
Doelmatige voorbereiding van de totale landsverdediging, omvattende 
zowel de militaire als de burgerlijke verdediging binnen het raam van 
de Atlantische volkerengemeenschap, onder weloverwogen verdeling 
van de daartoe beschikbare personele en materiële middelen en de 
daartoe te bestemmen gelden, zulks ter handhaving van ons nationaal 
volksbestaan en van de geestelijke en persoonlijke vrijheid. 
Krachtige bevordering van de godsdienstige verzorging der militairen. 
8. Financiën 
De aandacht van Regering en Volksvertegenwoordiging zij gericht op 
een eenvoudiger belastingstelsel. Voortdurende toetsing van de staats-
uitgaven aan hun nuttigheid. Waar mogelijk verlaging en intrekking 
van belastingen, opdat de welvaartsbronnen van het Volk tot verdere 
ontwikkeling kunnen komen en ook de spaarzin metterdaad wordt be-
vorderd. 
Vereenvoudiging van de uitvoering der sociale wetgeving. 
9. Loonvraagstukken 
Een zodanige loonpolitiek, dat de verantwoordelijkheid voor de loon-
vorming meer komt te liggen bij de organisaties van werkgevers en 
werknemers in de betreffende bedrijfstakken. Bestrijding van inflatie 
en prijsstijging. Opheffing zonder meer van de gemeenteclassificatie. 
10. Middenstand, ambacht en zelfstandigen 
Bevordering van maatregelen om de positie van de middenstand, van 
het ambacht en van de kleine zelfstandigen zodanig te versterken, dat 
een redelijke bestaansmogelijkheid kan worden verkregen. 11. Landbouw en Visserij 
De landbouwpolitiek moet gericht blijven op een redelijke bestaans-
mogelijkheid voor de agrarische bedrijven en de bewerkers van de 
bodem, met dien verstande, dat de diensten van de landbouwende 
bevolking aan de andere bevolkingsgroepen bewezen naar dezelfde 
maatstaven worden beloond. In versterkte mate worde gestreefd naar 
landaanwinning ten behoeve van de agrarische bevolking. 
Bijzondere aandacht worde geschonken aan de belangen van de Neder-
landse visserij. 
12. Delta-plan  
Snelle en vastberaden uitvoering van het Delta-plan. 
DE CHRISTELIJK-HISTORISCHE UNIE 
zich bewust, dat zij in haar beginsel en in haar 
streven tot uitdrukking brengt wat leeft bij een 
belangrijk deel van het Nederlandse Volk, roept 
U op haar te steunen en vertrouwen te schenken, 
teneinde in het licht van Christendom en Historie 
voort te bouwen aan maatschappij en staat en te 
streven naar een evenwichtige samenleving, waar 
sociale gerechtigheid heerst! 