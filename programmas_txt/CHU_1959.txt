in 
CHRISTELIJK-HISTORISCHE UNIE 
Verkiezingsmanifest 1959 
INLEIDING 
De bijzondere reden, waarom de Nederlandse kiezers en kiezeressen 
op 12 maart 1959 naar de stembus worden geroepen, is gelegen in 
het feit, dat de vijf Ministers, leden van de Partij van de Arbeid, 
hun ontslagaanvrage hebben ingediend. 
De gronden, waarop die ontslagaanvrage is geschied, hebben wij 
niet kunnen waarderen. 
Moest dat nu zo? 
Was het niet volstrekt onjuist, dat de socialistische Ministers door 
hun eigen partij naar huis werden gestuurd? 
Thans gaat het om de vraag, hoe Nederland in de komende vier 
jaren zal worden gergeerd. 
Daarmede staat bet Nederlandse volk voor een uiterst belangrijke 
beslissing. In verband hiermede zal ieder zich ernstig dienen te 
bezinnen op de staatkundige problemen van het ogenblik. Jong en 
oud zullen zich terdege hebben af te vragen in welke richting bij 
het bestuur van Nederland dient te worden gegaan. 
Laten wij U mogen helpen bil het vormen van Uw oordeel. 
HET UITGANGSPUNT 
Het gaat in het staatkundig leven stellig niet alleen om principiële 
vraagstukken, maar wel is voor vele staatkundige problemen de 
geestelijke achtergrond van de allergrootste betekenis. 
De praktijk heeft ons ook nu weer geleerd, dat de eenheid van ons 
volk niet wordt bevorderd door de geestelijke achtergrond van vele 
vraagstukken ter zijde te laten, dan wel door die alleen als voor de 
enkeling in de binnenkamer van belang te beschouwen. 
De Christelijk-Historische Unie stelt voorop, dat de Overheid Gods 
dienaresse is en roept Overheid en volk op zich in het politieke 
leven naar Gods Woord te richten. 
Daarmede zijn niet de politieke beslissingen in de gegeven situaties 
zonder meer bepaald, doch is wèl de richting aangewezen. Verleden en heden leren, dat wie niet aanstonds deze richting kiest 
en daarin probeert voort te gaan, spoedig afdwaalt. Hij kan daarbij 
terecht komen 6f in de richting van de staatsalmacht 6f in de 
richting van de ongebonden vrijheid van de mens. De ware christe-
lijke vrijheid, welke niet los is te zien van roeping en verantwoor-
delijkheid, kan daarbij maar al te gemakkelijk uit het oog worden 
verloren. 
De Christelijk-Historische Unie is ook daarom ervan overtuigd, dat 
slechts in de richting, die in haar beginselprogram is aangegeven, 
de ware vrijheid en de eenheid van ons volk kunnen worden ge-
vonden. 
Voortgaande in die richting wenst de Christelijk-Historische Unie 
onder meer: 
a. een Regering, die haar roeping verstaat en niet geleid wordt door 
politieke groeperingen; 
b. een Overheid, die luistert naar het getuigenis van de Christelijke 
Kerk; 
c. een bestuur van ons land, gericht op een rechtvaardige verde-
ling van de nationale welvaart, waarbij bijzondere aandacht 
wordt geschonken aan alle groepen van ons volk, die het moeilijk 
hebben; 
cl. een politiek, welke enerzijds rekent met de eigen verantwoorde-
lijkheid en de roeping van de mens, maar anderzijds aan het 
menselijk eigenbelang, waar nodig, beperkingen aanlegt; 
e. uitbreiding van de zgn. staatsvrije sfeer, 'dat is het terrein, 
waarop de burger zich kan bewegen zonder met de overheid in 
aanraking te komen. 
ENIGE URGENTE PUNTEN 
Voor de naaste toekomst acht de Christelijk-Historische Unie een 
aantal punten van groot belang, waarvan enige hierna worden 
aangegeven. 
Woningnood 
Nodig is de uitvoering van een woningbouwprogramma, dat reke-
ning houdt met de behoeften van het ogenblik en dat voldoende 
mogelijkheden biedt voor heel de bevolking, voor elke beurs en 
voor gezinnen van elke omvang. Daarbij dienen particuliere bouw-
ondernemers en woningbouwverenigingen in ruime mate te worden 
ingeschakeld. 
Het huurvraagstuk  Ran  niet los worden gezien van het loonvraag-
stuk. 
Voorts blijft krachtige bevordering van de krotopruiming nood-
zakelijk. 
Belastingen 
De belastingdruk dient, waar mogelijk, te worden verlicht, mede 
ter bevordering van de uitbreiding der werkgelegenheid. 
Het belastingtarief voor ongehuwden behoort zo spoedig mogelijk 
te worden verlaagd. 
Werkgelegenheid 
In de komende periode zal bijzondere aandacht moeten worden 
besteed aan de ontwikkeling van de werkgelegenheid - mede door 
krachtige bevordering van de industrialisatie - speciaal in die 
gebieden, waar structurele moeilijkheden zich voordoen. Loonvraagstuk 
Iedere verantwoorde mogelijkheid om te komen tot reële inko-
mensverruiming moet worden aangegrepen, waarbij in de eerste 
plaats behoort te worden gedacht aan de minst draagkrachtigen. 
Met inachtneming van een zgn. loonvloer dient zo spoedig mogelijk 
wijziging te worden gebracht in het huidig onbevredigend systeem 
van loonvorming. De Overheid late op dit gebied meer verantwoor-
delijkheid aan de maatschappelijke organisaties. In dit verband is 
de totstandkoming van de reeds lang in uitzicht gestelde wettelijke 
regeling voor een nieuwe loonpolitiek zeer urgent. 
Middenstand 
Maatregelen ter versteviging van de positie van de handeldrijvende 
en industriële middenstand, van het ambacht en van de kleine 
zelfstandigen behoren te worden bevorderd. 
De mogelijkheid dient te worden geboden in het bijzonder voor 
midden- en kleinbedrijf, het belastbaar inkomen te berekenen over 
meer dan één jaar. 
Landbouw, Tuinbouw, Veeteelt en Visserij 
De agrarische politiek behoort gericht te blijven op het bevorderen 
en waar nodig verschaffen van een redelijke bestaansmogelijkheid 
aan allen, in het agrarisch bedrijf werkzaam. Met zwevende garan-
ties kan daarbij niet worden volstaan. 
Teneinde te voorkomen, dat het platteland in zijn geheel verder 
achterop geraakt, dient onder meer de uitvoering van cultuurtech-
nische werken krachtig te worden bevorderd. 
Bijzondere aandacht worde ook geschonken aan de belangen van 
de Nederlandse visserij. 
Ook hier dient de mogelijkheid te worden geboden het belastbaar 
inkomen te berekenen over meer dan één jaar, in het bijzonder 
voor midden- en kleinbedrijf. 
Deltaplan 
Snelle en vastberadeii uitvoering van het Deltaplan dient te worden 
bevorderd. De door de uitvoering van dit plan gedupeerden zullen 
op behoorlijke wijze schadeloos moeten worden gesteld. 
Onderwijs 
Krachtig moet worden bevorderd: 
1. het onderwijs in het algemeen; 
2. het christelijk onderwijs in het bijzonder alsook het godsdienst-
onderwijs op de openbare scholen. 
Hulp aan de Jeugd 
Door middel van een verantwoord subsidiebeleid dient zoveel 
mogelijk steun te worden verleend aan de jeugdbeweging, de sport, 
de jeugdzorg en het werk onder de niet-georganiseerde jeugd. 
Bij toewijzing van woonruimte dient aan de huisvesting van 
huwenden en jonggehuwden bijzondere aandacht te worden 
besteed. 
Maatschappelijk leven 
Waar mogelijk, dient de Overheid de regeling van sociale en econo-
mische zaken over te laten aan de daarvoor geschikte organen van 
het bedrijfsleven. Zonder dit wettelijk verplicht te stellen dient zij 
het totstandkomen van deze organen te bevorderen. Een algemene weduwen- en wezenverzekering dient zo spoedig 
mogelijk te worden ingevoerd, terwijl indiening van een nieuwe 
Invaliditeitswet en een Ziekenfondswet urgent is te achten. 
Buitenlandse verhoudingen 
Met eerbiediging van het eigen karakter van het Nederlandse volk 
dient onze buitenlandse politiek gericht te blijven op zo breed moge-
lijke samenwerking van alle volkeren der Vrije wereld. Inzonder-
heid dient gestreefd te worden naar federatieve samenwerking op 
democratische grondslag binnen Europa. 
Nieuw-Guinea 
De politiek ten aanzien van Nederlands Nieuw-Guinea dient wel-
bewust gericht te zijn op zodanige ontwikkeling van de inwoners, 
dat deze in staat zullen zijn over eigen toekomst te beslissen. 
Defensie 
Nederland moet zijn plichten als lid van het Noord-Atlantisch 
bondgenootschap blijven vervullen, waarbij dient te worden ge-
streefd naar het bereiken van een maximum effect met op de 
meest economische wijze aangewende inspanning. 
Een spoedige beslissing ten aanzien van de vraag of verkorting van 
diensttijd mogelijk is, dient te worden bevorderd. 
De Christelijk-Historische Unie 
in het diep besef, dat juist zij in haar beginsel en in haar streven 
tot uitdrukking brengt, wat - bewust of onbewust - bij een be-
langrijk deel van ons volk leeft, vraagt U nauwgezette overweging, 
voor Ge Uw stern uitbrengt en vertrouwt, dat die overweging U en 
vele duizenden jongeren en ouderen met U ertoe zal brengen 
in het belang van heel het volk 
hun stem uit te brengen op 
lijst 5 
van de Christelijk -Historische Unie 
Dr. H.W.Tilanus 