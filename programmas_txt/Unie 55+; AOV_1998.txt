All I I ILII  
samen verder 
PROGRAMMA 1998.2002 Samen verder 
1 Uitgangspunten samenwerkende ouderenpartijen AOV/Unie 55+ 2 
2 Algemeen financieel beleid 3 
2.1 Algemeen 3 
2.2 Gezondheidszorg 4 
2.3 Inkomen 4 
2.4 Werkgelegenheid 5 
2.5 Binnenlands bestuur 5 
2.6 Economisch beleid en onderwijs 5 
3 Sociale zekerheid en werkgelegenheid 6 
3.1 Inkomen 6 
3.2 Het AOW-fonds 6 
3.3 Pensioenen 7 
3.4 Algemene Nabestaandenwet 7 
3.5 Gevolgen privatisering WAO 8 
3.6 Werkgelegenheid 8 
3.7 Ouderen en de arbeidsmarkt 10 
3.8 WAO en Ziektewet 10 
3.9 Bijstand 11 
4 Gezondheidszorg/Welzijn 12 
4.1 Ouderenzorg 13 
4.2 Ziekenfonds 14 
4.3 Gehandicptenbeleid 14 
4.4 Deelname aan de samenleving 15 
4.5 Jeugdbeleid 15 
5 Wonen 16 
6 Politie en justitie 17 
6.1 Drugs 17 
6.2 Asielbeleid 18 
7 Verkeer en vervoer 19 
7.1 Auto en openbaar vervoer 19 
8 Onderwijs 20 
9 Buitenland 21 
9.1 Europa 21 
9.2 Ontwikkelingssamenwerking en mensenrechten 21 
9.3 Defensie 21 
10 Milieu en Landbouw 22 Samen verder 2 
1: UITGANGSPUNTEN VAN DE SAMENWERKENDE 
OUDERENPARTIJEN AOV/UNIE 55+  
Beide partijen zien als grondslag voor hun uitgangspunten: 
1. de Universele Verklaring van de Rechten van de Mens, zoals die aangenomen is door 
de Algemene Vergadering van de Verenigde Naties op 10 december 1948; 
2. de Grondwet van het Koninkrijk der Nederlanden, waarin vastgelegd is dat ieder die 
zich in Nederland bevindt in gelijke gevallen gelijk behandeld wordt en waar geen plaats 
is voor discriminatie op grond van godsdienst, ras, geslacht of welke grond dan ook. 
Gelet op deze uitgangspunten kunnen de samenwerkende ouderenpartijen AOV/Unie 55+ de 
volgende vijf doelstellingen formuleren. Deze vormen de grondslag voor het navolgende 
verkiezingsprogramma 1998-2002: 
1. AOV/Unie 55+ wil bij elk politiek besluit in de beoordeling de kwaliteit van het leven 
centraal stellen; 
2, met name ouderen, grote groepen jongeren en mensen die afhankelijk zijn van een 
uitkering hebben een grote achterstand opgelopen als het gaat om de kwaliteit van het 
leven. AOV/Unie 55+ wil meer aandacht schenken aan deze groepen en wil dat de 
politiek deze groepen niet verwaarloost Als het hen beter gaat, komt dat de gehele 
samenleving ten goede; 
3. A0V1Unie 55+ wil kwaliteit stellen boven kwantiteit. Handelend van uit het hart en 
met eerbied voor de mens, de fauna, de flora en het milieu dient een betere en schonere 
wereld te worden nagelaten; 
4. AOVfUnie 55+ wil niet meedoen aan politieke onder-onsjes of partijdressuur. In 
vrijheid van handelen, naar eer en geweten, en vanuit het hart, wil zij zich inzetten voor 
een menswaardige samenleving en voor het behoud van normen en waarden; 
5. AOV/Unie 55+ vindt dat het bewerkstelligen van de kwaliteit van het leven en het 
behoud van normen en waarden niet alleen maar een korte- of langetermijn-politiek moet 
zijn. Het moet de verwezenlijking zijn van een denkhouding voor het leven van elke dag. Samen verder 
2: ALGEMEEN FINANCIEEL BELEID 
Zowel in de binnen- en buitenlandse pers en de politiek wordt veelvuldig het zogenaamde 
poldermodel geprezen. Dit staat in de media voor het aanjagen van de economie, het verlagen van 
het financieringstekort, het saneren van de verzorgingsstaat en het behouden van een redelijk wel-
vaartsniveau. Deze politiek wordt als uniek beschouwd, aangezien in de rest van Europa 
loonsverhogingen in periodes van economische voorspoed een rem op de winsten van bedrijven 
vormen en hiermee op de totale economische groei. 
Het huidige gunstige economische klimaat moet worden gebruikt om het financieel-economisch en 
sociale fundament onder Nederland te versterken. Een sterker sociaal fundament is hard nodig, 
aangezien door de bezuinigingsdrift de zwakkeren in de samenleving in grote financiele 
problemen zijn geraakt. Het zijn immers altijd de zwakkeren die het eerst met de gevolgen van een 
recessie worden geconfronteerd en zij zijn ook altijd de laatsten die meedelen in de welvaart. Voor 
AOVIUNIE 55+ geldt: sociale rechtvaardigheid, economische groei en een degelijk financieel-
economisch beleid kunnen niet zonder elkaar. 
2.1: ALGEMEEN 
De voorwaarde voor welvaart voor iedereen is beheerste economische groei. 
Essentieel voor economische groei is een deugdelijk financieel-economisch beleid, 
gebaseerd op heldere budgettaire regels en duidelijke doelstellingen. 
2 Om toekomstige ontsporingen te voorkomen dient er een wet te komen, waarin 
budgettaire discipline en begrotingsregels worden vastgelegd. 
3 In een periode van grote economische groei moet het beleid volgens AOV /Unie 55+ 
gericht zijn op het streven naar een sluitende begroting. Het begrotingsbeleid dient 
erop gericht te zijn om meer financiële armslag te cre&en voor de kosten die met de 
vergrijzing gepaard gaan. 
Algehele lastenverlichting tegen de achtergrond van een op volle toeren draaiende 
economie ligt niet voor de hand. Meevallers kunnen beter worden gebruikt om het 
financieringstekort weg te werken en waar dat mogelijk is, vervroegde aflossing van 
staatsschulden te realiseren. 
De ruimte die op de begroting ontstaat als gevolg van de dalende renteafdrachten, 
moet worden gebruikt om de verwachte kosten die de vergrijzing met zich 
meebrengt te bekostigen. 
Concreet betekent dit, dat deze vrijvallende rentelasten worden gereserveerd en 
worden gebruikt om de AOW en de gezondheidszorg mede te bekostigen. Samen verder 
2.2: GEZONDHEIDSZORG 
7 Het budgettaire kader voor de gezondheidszorg dient jaarlijks met minimaal 3% te 
worden verhoogd. Ook dient er een mogelijkheid te worden gecreëerd om uit een in 
te stellen bufferfonds geld te nemen om incidentele tegenvallers in de gezond-
heidszorg te bekostigen. 
8 Gestreefd moet worden naar een financiële ontschotting binnen de gezondheidszorg 
en het opruimen van de oude, met name door de Ziekenfondsraad, overheerste 
zelfregulerende structuur. Er mag geen sprake meer zijn van verschillende fondsen 
naast elkaar en op verschillend bestuurlijk niveau. De gezondheidszorg dient zoveel 
mogelijk uit één budget te worden gefinancierd. 
9 De gezondheidszorg dient te worden georganiseerd in zorgregio's, waarin 
zorgvragers, zorgaanbieders, zorgverzekeraars, overheid en consumentenorga-
nisaties vraag en aanbod coördineren. Deze komen direct onder het ministerie van 
VWS te vallen. 
10 De financiële verantwoording van zorginstellingen dient uniform en publiek te 
gebeuren. 
11 De thuiszorg moet drastisch hervormd worden. De instelling moet de zorg volgen en 
niet de zorg opleggen aan de patiënt. 
12 De in gang gezette budgettaire scheiding van wonen en zorg dient te worden 
voortgezet. 
13 Financiële prioriteit in de gezondheidszorg hebben: 
-meer personeel in de zorginstellingen; 
-modernisering van de verzorgings- en verpleegtehuizen; 
-meer geld voor de thuiszorg en persoonsgebonden budget; 
-afschaffen van eigen bijdragen. 
14 Grotere doelmatigheid dient te worden nagestreefd, echter niet door verdergaande 
privatisering en commercialisering. 
2.3: INKOMEN 
15 Zo snel mogelijk verhogen van het sociaal minimum met in totaal 15% is van 
essentieel belang om het belang van Individuele Huursubsidie (MS), bijzondere 
bijstand en kwijtscheldingsregelingen te verminderen. 
16 De verhoging van de bijstand zou kunnen worden gekoppeld aan de duur, waarin 
men in de bijstand verblijft, aangezien pas na een langere periode financiële 
problemen ontstaan bij bijstandsgerechtigden. 
17 Een welvaartsvast AOW dient, om politieke dwalingen te voorkomen, in de wet te 
worden vastgelegd. Samen verder 
18 De vrijgevallen rentelasten door de verlaging van de staatsschuld dienen met het 
bedrag van de stortingen in het AOW-Spaarfonds dienen gebruikt te worden om de 
AOW en gezondheidszorg mede te financieren. 
19 Het fonds dient beheerd te worden door de Sociale Verzekeringsbank, De 
beleggingswijze dient vergelijkbaar te zijn met die van gangbare pensioenfondsen. 
2.4: WERKGELEGENHEID 
20 De zwakke positie van oudere werknemers moet verbeterd worden. 
21 De inzet moet zijn bet creëren van werkgelegenheid in de particuliere sector. 
Melkert-banen en banenpools dienen kritisch te worden bezien. 
2.5: BINNENLANDS BESTUUR 
22 Het streven van de AOV/UNIE 55+ is een kleiner en slagvaardiger ambtelijk 
bestuur in te stellen. Dit betekent dat met name de top en het hogere middenkader 
zal moeten worden versmald. 
23 Voor een betere rechtshandhaving is het noodzakelijk dat er meer agenten op straat, 
officieren van justitie en rechters komen. Voorts moeten de wachtlijsten voor de 
uitvoering van TBS worden weggewerkt. 
24 Procedures dienen op efficiëntie te worden getoetst, en waar mogelijk (financieel) te 
worden versoberd. 
2.6: ECONOMISCH BELEID EN ONDERWIJS 
25 De netwerken rond universiteiten moeten worden versterkt. Overheid en het 
bedrijfsleven, in het bijzonder het Midden- en Kleinbedrijf moeten hierbij worden 
betrokken. 
26 Levenslang leren is noodzakelijk. Daarom is strucurele aandacht voor het 
volwassenenonderwijs een noodzaak. Samen verder 
3: SOCIALE ZEKERHEID EN WERKGELEGENHEID 
3.1: INKOMEN 
"Streng aan de poort, actief aan de uitgang" is de drijfveer waarop het stelsel van sociale 
zekerheid door de regering is gebouwd. Aan de ene kant mogen alleen de mensen er gebruik van 
maken die het echt nodig hebben en aan de andere kant moet het gehele systeem erop worden 
gebouwd om mensen zo snel mogelijk weer op de arbeidsmarkt te krijgen. 
Dit gaat echter niet op voor AOW-ers; deze zijn niet in staat om hun inkomenspositie te verbe-
teren. 
27 In de discussie over de verhoging van het sociaal minimum dient er een onderscheid 
gemaakt te worden tussen de AOW en de uitkeringen. Een welvaartsvast AOW-
pensioen dient wettelijk te worden vastgelegd. 
28 Het meebetalen van 65-plussers aan hun eigen AOW wordt door AOV/UNIE 55+ 
principieel afgewezen. 
29 De totale tariefsverlaging voor werkenden dient alsnog te worden gebruikt om de 
AOW-premie, conform het advies van de Sociale Verzekeringsbank, te verhogen tot 
17,7%, om zo voorlopig Rijksbijdragen uit de belastingen overbodig te maken. 
30 Om de afhankelijkheid van aanvullende inkomensregelingen te verminderen is het 
noodzakelijk om het sociaal minimum met minimaal 15% te verhogen. Zeker m.b.t. 
de AOW geldt niet het argument dat dit de afstand tussen werkenden en niet-
werkenden onaanvaardbaar verkleint. Voor de werkenden zou hier een verhoging 
van het arbeidskostenforfait in de laagste loonschalen tegenover kunnen staan. Het 
verhogen van de bijstand zou kunnen worden gekoppeld aan de duur waarin men 
afhankelijk is van de uitkering. 
31 Nadat de achterstand van AOW en uitkeringen is ingelopen, dient er een wettelijke 
basis te worden vastgesteld waardoor AOW en uitkering hun koopkracht blijvend 
behouden. Tevens moet worden vastgelegd dat bestaande pensioenen en toekomstige 
aanvullende pensioenen waardevast zijn. 
3.2: HET AOW-SPAARFONDS 
Er is een begin gemaakt met een bufferfonds om de toekomstige uitgaven te dekken voor de 
AOW. AOVfUnie 55+ is het oneens met de vorm waarin dit plan is gegoten. 
32 Als er een bufferfonds wordt aangelegd voor de AOW, dan moet het ook een echt 
fonds zijn met beleggingen die hoger renderen dan de vrijvallende rentelasten. Samen verder 
33 Rijksbijdragen in het Ouderdomsfonds zijn bedoeld om tekorten als gevolg van de 
maximering van de AOW-premie op 16,5% aan te vullen. Een lagere AOW-premie 
en hierdoor een hogere bijdrage uit de belastingen is onaanvaardbaar, aangezien 
dan ouderen via de belastingen meer aan de AOW gaan bijdragen. De Rijksbijdrage 
moet tot het minimum beperkt blijven. 
34 Het bufferfonds zal moeten worden gevuld met de door het lagere financierings-
tekort vrijvallende rentelasten. 
3.3: PENSIOENEN 
Door de bezuinigingen op de AOW is er een grotere druk op de pensioenfondsen ontstaan om het 
zogenaamde AOW-gat te dichten. Het blijkt al te vaak dat de besturen van pensioenfondsen 
beweren niet de reserves te hebben om een waardevast pensioen te garanderen. De reserves van 
pensioenfondsen bestaan, anders dan bij de AOW, uit de gecumuleerde premies die door 
werknemers zijn opgebracht, eventueel aangevuld met contractueel overeengekomen bijdragen 
van de werkgever. Het wettelijk opleggen van het pensioenstelsel, middelloon, eindloon of 
anderszins, behoort derhalve niet tot de taak van de overheid. 
35 Om pensioenen betaalbaar te houden vindt AOV/Unie 55+, naast een flexibele 
pensioenregeling, een gematigd eindloonsysteem acceptabel. 
36 De deelname van gepensioneerden in het bestuur van pensioenfondsen dient 
wettelijk geregeld te worden. 
37 Grotere pensioenfondsen dienen verplicht te worden om een deelnemersraad in te 
stellen, die wettelijk gesteunde inspraakbevoegdheid krijgt met betrekking tot 
beslissingen over de hoogte van het uit te keren pensioen, de vaststelling van premies 
en de bestemming van overwinsten. 
3.4: DE ALGEMENE NABESTAANDENWET 
De omzetting van de algemene weduwen- en wezenwet (AWW) in de Algemene 
Nabestaandenwet heeft veel leed veroorzaakt. Weduwen en weduwnaars worden niet alleen 
geconfronteerd met het overlijden van de partner, maar ook nog met een zeer forse terugval in 
inkomen. Dit heeft tot schrijnende, onaanvaardbare situaties geleid. Dit kan niet de bedoeling zijn 
van de nieuwe wetgeving. 
38 De bezuinigingen op de Nabestaandenwet zijn veel te fors geweest; herstel daarvan 
is hoogst noodzakelijk. Samen verder 
Overigens verkeren oudere aleenstaande vrouwen dikwijls in een zwakke maatschappelijke 
positie. Veel oudere vrouwen zitten onder de armoedegrens, leiden een minimumbestaan en zijn 
slecht gehuisvest. 
39 Om vereenzaming en isolement te voorkomen is speciale aandacht voor deze groep 
noodzakelijk. 
3.5: BELASTINGVERHOGING TENGEVOLGE VAN 
PRIVATISERING WAO 
Als gevolg van de privatisering van de WAO hebben gepensioneerden een extra belastingver-
hoging van 4,3 % opgelegd gekregen. De regering heeft dit onvoldoende gecompenseerd, 
waardoor deze maatregel in zijn geheel heeft geleid tot een flinke inkomensachteruitgang. 
Een groot deel van de jaarlijkse koppeling van de AOW en de indexatie van de pensioenen gaat 
direct terug naar de fiscus. Dit is onaanvaardbaar en zeker in het huidige economische klimaat, 
waarin de koopkracht van de werkenden stijgt. 
49 Om de belastingverhoging als gevolg van de PEMBA-operatie te compenseren is een 
substantiële verhoging van de PEMBA-aftrek nodig. 
3.6: WERKGELEGENHEID 
Een essentiële voorwaarde voor het betaalbaar houden van de verzorgingsstaat is werkge-
legenheid. De kosten voor werkloosheid en arbeidsongeschiktheid verdringen immers de 
voorzieningen in de sociale zekerheid, de volksgezondheid en het onderwijs. 
De kern van het probleem bevindt zich aan de onderkant van de arbeidsmarkt. Mensen zonder of 
met een lage opleiding, blijken te worden verdrongen door mensen met een middelbare of hogere 
opleiding, aangezien er voor deze groep te weinig passende banen voorhanden zijn. 
41 De overheid dient zich met name in te zetten om het niveau van industrie en 
dienstverlening te verhogen en ruimte te creëren voor de relatief hoog opgeleide be-
roepsbevolking. Als gevolg hiervan zal er ruimte onderaan de arbeidsmarkt 
ontstaan voor lager geschoolden. 
Op de arbeidsmarkt ontstaat er een groep werklozen die permanent buiten de arbeidsmarkt komt 
te staan. Aan de ene kant krijgt zij van de werkgever een stigma opgeplakt, aan de andere kant 
verliest de werkzoekende te vaak het contact met de arbeidsmarkt. 
Het probleem van de "outcasts" op de arbeidsmarkt verplicht de overheid om actiever op te treden 
en mensen niet van de arbeidsmarkt te laten afdrijven. 
42 Een eerste stap is het onder één loket brengen van de uitkerende instanties en de 
arbeidsvoorziening. Samen verder 
43 Bij het verlaten van school of bij het verliezen van een baan krijgt de werkzoekende 
drie maanden tijd om zelfstandig werk te vinden; hierna zal hij/zij verplicht worden 
om een traject bij het arbeidsbureau te volgen. Het uitgangspunt is een contract 
tussen overheid en werkzoekende. 
44 Het basisprincipe van het werkgelegenheidsbeleid is dat er af gewerkt wordt, 'f een 
cursus wordt gevolgd. Voor alles moet voorkomen worden dat mensen in een 
geïsoleerde positie terechtkomen en hun motivatie verliezen of de kennis en 
vaardigheden die nodig zijn om een baan te bemachtigen, veroudert. 
45 In ruil voor de inzet van de werkzoekende moet de overheid verplicht worden om, al 
naar gelang de mogelijkheden van de betrokkene, sollicitatietraining, scholing en 
werkervaring aan te bieden of te subsudiiren. Het niet nakomen van de verplich-
tingen zal gevolgen hebben voor de hoogte van de uitkering. 
46 Om dit tot stand te brengen is de intensieve samenwerking tussen onderwijsin-
stellingen, bedrijfsleven en overheid van het allergrootste belang. 
47 Vrijwilligerswerk, onder voorwaarde dat de opgedane ervaring en kennis de kans 
op een baan vergroot, moet worden gestimuleerd. De aftrek van kosten die hiermee 
gepaard gaan, is hiervan een concreet gevolg. 
Mensen die aangewezen zijn op het sociaal minimum, blijken, door het dreigende verlies van 
inkomensondersteunende maatregelen, niet gemotiveerd te worden een baan aan te nemen: de 
armoedeval. Vaak is het mogelijk om voor een paar dagen of ochtenden te gaan werken, maar de 
financiele "sanctie" is te groot om een paar uurtjes per week te gaan werken. Met name aan de 
onderkant van de arbeidsmarkt, vooral in de dienstverlenende sector doet dit probleem zich voor. 
48 Gestreefd moet worden naar een situatie waar er een samengesteld inkomen kan 
ontstaan van uitkering en regulier salaris. 
49 Werkzoekenden moeten in staat worden gesteld om bij te verdienen tot ongeveer het 
minimumloon, zonder dat hun aanspraak op een uitkering wordt verminderd. Op 
die manier moet het toetreden tot (met name de onderkant) van de arbeidsmarkt 
worden vergemakkelijkt. 
50 Een langere afhankelijkheid van de bijstand leidt vaak tot hoge schulden die door de 
Sociale Diensten nauwelijks meer zijn te innen. Om mensen niet te belemmeren om 
een baan te accepteren, omdat ze dit geld toch in het geheel zouden moeten inle-
veren, is het verstandiger om bij acceptatie van een baan een gunstiger 
schuidsaneringsregeling aan te bieden. Samen verder 10 
3.7: OUDEREN ENDE ARBEIDSMARKT 
In de categorie tussen de 45 en 65 jaar werkt minder dan 50%. Vanaf 55 jaar werkt nog maar 
15%. Met andere woorden 85% staat buiten het arbeidsproces. 
Ouderen worden als duur, star en te gespecialiseerd ervaren. Bij reorganisaties en sollicitaties 
krijgen ouderen door dit vooroordeel dan ook steeds vaker de rekening gepresenteerd. 
Nog steeds worden ouderen uit het arbeidsproces gestoten op basis van het ouder zijn. Een 
omslag van de negatieve beeldvorming is nodig, zodat de oudere werknemer weer als volwaardig 
werknemer wordt gezien. 
51 De Regionaal Bureaus Arbeidsvoorziening dienen oudere werknemers en 
werkzoekenden (40-plussers) als volwaardige doelgroep te beschouwen. 
De uitgangspunten van een leeftijdsbewust personeelsbeleid zijn permanente scholing en 
arbeidsomstandigheden. Om goed in de markt te blijven is het voor werknemers absoluut 
noodzakelijk om zich gedurende hun carrière te kunnen blijven verbeteren middels scholing. 
52 Het recht op scholing dient wettelijk te worden vastgelegd. 
Bovendien dienen bedrijven zich meer bewust te worden van de mogelijkheden van ouderen in hun 
bedrijf.  Dc  eerste uitkomsten van besprekingen tussen werkgevers en werknemers geven al aan 
dat men niet verder kijkt dan min of meer verplichte demotie van oudere werknemers. 
53 Bedrijven dienen wettelijk verplicht te worden om een bedrijfsintern 
ouderenbeleidspian te ontwerpen. 
3.8: DE WET OP DE ARBEIDSONGESCHIKTHEIDSVERZEKERING 
(WAO) EN DE ZIEKTEWET (ZW). 
Een andere probleemgroep op de arbeidsmarkt zijn de herintreders. De afschaffing van de 
Ziektewet en de privatisering van de WAO heeft de positie van de fysiek zwakkeren op de ar-
beidsmarkt ernstig verzwakt. Ook hier krijgen mensen vaak volstrekt ongemotiveerd een stempel 
opgedrukt als zijnde ongewenst in het arbeidsproces. Dat maakt de weg naar een baan moeizaam. 
Als hierbij wordt bedacht dat de voorafgaande verscherping van de Ziektewet en de WAO de 
aanspraak op deze regelingen al aanzienlijk verminderde, ontstaat de vraag of het strikt noodza-
kelijk was om beide wetten te privatiseren. 
54 De nadelen van de afschaffing van de Ziektewet zijn veel groter dan de voordelen. 
Het terugdraaien van deze beslissing is noodzakelijk geworden. 
55 De privatisering van de WAO dient om diezelfde reden te worden bijgesteld. Samen verder :I1  
3.9: DE BIJSTAND 
Tegenover de jarenlange bevriezing van de hoogte van het sociaal minimum staat een sterke stij-
ging van met name de vaste, onontkoombare lasten. Dit heeft het aandeel van het inkomen dat vrij 
kan worden besteed, tot een minimum beperkt. 
De woonlasten nemen al vaak tot 40% van het inkomen in beslag en dan zijn de kosten voor 
energie, verzekeringen en gemeentelijke lasten niet meegerekend. Ter ondersteuning van de 
laagste inkomens bestaan er verschillende regelingen, zoals de Individuele Huursubsidie (11-IS), 
kwijtschelding en de bijzondere bijstand. 
Dit heeft de druk op gemeenten aanzienlijk vergroot, zowel financieel als administratief. 
Het kabinet heeft er met name voor gekozen om de financiële mogelijkheden en budgetten van 
gemeenten te verruimen, teneinde de middelen te creëren voor gebruik voor bijzondere bijstand en 
ten behoeve van andere ondersteunende maatregelen. 
Dit heeft tot gevolg dat gemeenten onder een bijna onverantwoordelijke financiële druk worden 
geplaatst, waardoor zij de gemeentelijke belastingen moeten blijven verhogen. Hierdoor verschuift 
een deel van het inkomensbeleid van rijksoverheid naar gemeenten, waardoor willekeur in de 
hand wordt gewerkt. 
56 Inkomensbeleid hoort thuis bij het Rijk, niet bij de gemeenten; het sociaal minimum 
dient dan ook te worden verhoogd om de aanspraak op aanvullende regelingen te 
verminderen en zo gemeenten te ontlasten. 
57 Bij het vaststellen van de koopkrachtontwikkeling dient meer aandacht te worden 
besteed aan het vrij besteedbare inkomen. 
58 Meer rijkstoezicht op het gemeentelijk heffingsbeleid is noodzakelijk. Samen verder 12 
4: GEZONDHEIDSZORG/WELZIJN 
De financiering van de AOW geldt als een door de vergrijzing veroorzaakt probleem dat is te 
voorzien en waarop geanticipeerd kan worden. Een groter probleem is echter de financiering en 
organisatie van de gezondheidszorg. In het huidige beleid van budgetdiscipline mogen de uitgaven 
van de gezondheidszorg met niet meer dan 1,3% stijgen. Gezien de vergrijzing van de samen-
leving en de voortdurende verbetering van de medische wetenschap en de hieruit voortvloeiende 
kosten, is een hogere groeivoet meer voor de hand liggend. 
59 Het financiële kader van de gezondheidszorg dient jaarlijks met minimaal 3% te 
worden verhoogd. 
De organisatie van de gezondheidszorgsector wordt gekenmerkt door sterke financi ële 
afhankelijkheidsrelaties en een groot zelfregulerend vermogen. Dit ijzeren netwerk van medische 
industrie, apothekers, zorgverzekeraars, ziekenhuizen, specialisten en huisartsen heeft in de loop 
der jaren een geweldige greep gekregen op de vormgeving van het volksgezondheidsbeleid. Een 
enorme kennisvoorsprong en een natuurlijke belangenverstrengeling in het veld maken een 
drastische hervorming van het veld een moeilijke aangelegenheid. Als er iets tegen de zin van het 
veld gebeurt, wordt er een enorme publicitaire en bestuurlijke druk ontwikkeld. 
Door de eigen bijdrage-regeling heeft dit geresulteerd in het nadrukkelijk afwikkelen van de lasten 
op de zwakste schakel in het geheel: de patiënt. Er wordt een indruk gewekt als zou dit mensen 
ontmoedigen om onnodig gebruik te maken van voorzieningen. Het in handen leggen van de 
burger van de kostenbeheersing van de gezondheidszorg is niet alleen onverantwoord, maar 
vooral ook onverstandig. 
60 Uitgangspunt van de gezondheidszorg behoort altijd de patiënt (de vraag) te zijn en 
niet het aanbod. 
61 Om zorg op maat te leveren is het instellen van zorgregio's met hierin vertegen-
woordigers van overheid, zorgvragers, zorgaanbieders en zorgverzekeraars een 
eerste vereiste. 
62 Deze zorgregio's zullen een centrale rol moeten spelen bij de afstemming tussen 
vraag en aanbod in de regio. Daarbij heeft zo'n zorgregio tot taak het departement 
te informeren over de benodigde faciliteiten, bijvoorbeeld op het gebied van de 
thuiszorg, de ziekenhuizen, de verzorgingstehuizen, de verpleegtehuizen en de 
gehandicaptenzorg, enz. 
63 De vertegenwoordigende organisaties van consumenten, patiënten en ouderen 
dienen een plaats in de besturen van de zorgregio's te krijgen en een controlerende 
taak op zorgaanbieders en verzekeraars uit te oefenen. 
Een grote drempel om de efficiency in de gezondheidszorg te vergroten is het budgetsysteem. 
Hierbij wordt gekeken naar bijvoorbeeld het aantal handelingen in een periode en automatisch 
wordt dan hieraan het budget aangepast. De ontvanger wordt logischerwijs gedwongen om iedere 
keer een minimumbedrag op te maken om zeker te zijn van hetzelfde budget. Samen verder 13 
64 Zorginstellingen dienen meer vrijheid te krijgen bij het aanwenden van financiële 
middelen. Er moet worden uitgegaan van de reële kosten. 
65 Specialisten moeten allemaal in loondienst van de ziekenhuizen komen, om de 
kwaliteit van de medische verrichtingen te handhaven. 
66 Er dient geld te worden vrijgemaakt om met name op de "werkvloer" meer mensen 
te kunnen aannemen. 
67 Grote groepen allochtonen, met hun eigen specifieke problemen, worden in 
Nederland ouder. Het is daarom noodzakelijk dat hiermee in de opleiding van 
verzorgenden rekening wordt gehouden. 
Het vereenvoudigen van de organisatie en geldstromen betekent uiteraard niet dat dit ook 
automatisch de dienstverlening efficiënter maakt. De organisatie van de gezondheidszorg is voor 
de meeste mensen een complex van verwijzingen, terugverwijzingen, loketten en instanties. 
68 Iedereen krijgt bij toegang tot de gezondheidszorg te maken met één loket. 
Een grote kostenpost is de toeleverende industrie, die zich rond de medische sector heeft gevormd. 
Hulpmiddelen worden met grote winsten verkocht aan patienten, ten koste van de budgetten van 
de gezondheidszorg. 
69 De prijzen van hulpmiddelen moeten kritisch worden bezien. 
4.1: DE OUDERENZORG 
In het moderne zorgbeleid t.a.v. ouderen wordt de nadruk gelegd op het zo lang mogelijk thuis 
laten functioneren van de ouder wordende mens: de zogenaamde substitutie. Het 
verzorgingstehuis of het verpleegtehuis is er in de uiterste noodzaak. Dit maakt dat er aan de ene 
kant een grotere aanslag wordt gepleegd op thuiszorg en mantelzorg en aan de andere kant op de 
kwaliteit van de dienstverlening in verzorgings- en verpleegtehuis. Dit wordt echter niet vertaald 
in het beleid. 
70 De budgetten voor gehandicaptenzorg, thuiszorg en geestelijke gezondheidszorg, 
wezenlijke voorwaarden voor het beleid om mensen zo lang mogelijk in eigen omge-
ving te laten functioneren, moeten worden verhoogd met minimaal 4%. 
71 Mensen die de zorg van een ander op zich hebben genomen, dienen, bijvoorbeeld via 
de belastingen, hiervoor een extra ondersteuning te krijgen. 
In verpleeghuizen liggen de bewoners nog vaak met meer mensen op één zaal. De privacy is 
beperkt tot een gordijn en een eigen kastje. Dit moet veranderen. Ook deze mensen hebben recht 
op hun eigen levensruimte. 
72 De patiënten in verpleeghuizen dienen éénpersoonskamers te krijgen. Samen verder 14 
73 De overheid dient eenduidige richtlijnen op te stellen betreffende het zogenoemde 
"versterven", opdat objectief toezicht mogelijk wordt. 
74 Bij iedere nieuwe wet dient een Gezondheids-effect-rapportage te worden gemaakt. 
75 Sport en recreatie voor ouderen is een speerpunt van beleid, omdat dit het beroep 
op dure curatieve gezondheidszorg voorkomt of vermindert. 
4.2: HET ZIEKENFONDS 
De beheersing van de ziektekosten heeft geleid tot op onverantwoorde wijze snoeien in het 
basispakket van het ziekenfonds. De inperking van de behandelingen van de fysiotherapeut heeft 
kwalijke gevolgen voor de lasten van de mensen met een smalle beurs. 
76 Iedereen met een laag inkomen (waarbij wordt uitgegaan van het fiscale 
gezinsinkomen) hoort thuis in ziekenfonds. Hiermee kan de "Wet van Otterloo" 
worden afgeschaft. 
4.3: GEHANDICAPTENBELEID  
Bij het gehandicaptenbeleid dienen de wensen en mogelijkheden van de gehandicapte mens 
centraal te staan. Gehandicapten moeten niet alleen bekeken worden naar economische waarde en 
productiviteit, maar als volwaardige medeburgers. 
77 De gelijkwaardige positie van mensen met een handicap moet verankerd worden in 
Algemene Wet Gelijke behandeling. 
De gehandicapte moet zelf kunnen bepalen van wie hij/zij zorg en hulp krijgt. 
Het persoongebonden budget (PGB) voor verzorging en verpleging is hiervan uiting. Hiermee 
wordt bereikt dat de zorg de vraag volgt en niet andersom. 
78 Het budget voor het persoonsgebonden budget moet worden uitgebreid. 
Vele gehandicapten worden getroffen door negatieve gevolgen van de gedecentraliseerde Wet 
Voorzieningen Gehandicapten. Hulpmiddelen, vervoerskosten en aanpassingen worden niet meer 
of slechts in geringe mate vergoed, waardoor hun welzijn sterk vermindert. 
79 Er moeten centrale richtlijnen komen voor vergoedingen binnen de Wet 
Voorzieningen Gehandicapten. 
Nog steeds zijn er openbare gebouwen, zoals gemeentehuizen en bibliotheken, die niet of niet 
goed toegankelijk zijn voor gehandicapten. Dit is onaanvaardbaar, 
80 Het moet voor de overheid standaardbeleid zijn alle openbare gebouwen goed 
toegankelijk te maken. Samen verder 15  
Volgens een voorzichtige schatting zijn momenteel in Nederland circa 1,3 miljoen mensen in meer 
of mindere mate slechthorend. Door slechthorendheid kan men in een sociaal isolement 
terechtkomen. AOW UNIE 55+ wil dit voorkomen. 
81 Hulpmiddelen voor slechthorenden moeten geheel vergoed worden. 
82 De aanleg van ringle idingen of andere transmissie-systemen in openbare en 
educatieve ruimten dient te worden gesubsidieerd. 
83 Een aantal nieuwsuitzendingen op TV moet voorzien worden van gebarentaal en/of 
onderschriften. 
4.4: DEELNAME AAN DE SAMENLEVING 
Het is met acceptabel dat ouderen op grond van hun leeftijd niet volwaardig kunnen deelnemen 
aan de samenleving. Zowel wettelijke maatregelen als een verandering van mentaliteit zijn 
hiervoor noodzakelijk. 
84 Er dient een wettelijk verbod op leeftijdsdiscriminatie te komen, door opname van 
het leeftijdscriterium in de Wet Gelijke Behandeling. 
85 Ouderen dienen erkend te worden als derde sociale partner (besturen 
pensioenfondsen, CAO-regelingen  etc.).  
86 Ouderenbonden moeten voldoende middelen krijgen om goed te kunnen 
functioneren. 
4.5. JEUGDBELEID 
Wie zijn jeugd kent, geeft ze de toekomst! De jeugd van nu zijn de ouderen van morgen. Om uit te 
groeien tot evenwichtige volwassenen zijn jongeren gebaad bij een goede start. Voor  AO  VtUnie 
55+ spelen de belangen van jongeren een belangrijke rol. De rechten van kinderen houden plichten 
voor volwassenen en (dus) ook overheden in. 
De samenhang tussen jeugdwelzijn en jeugdhulpverlening is van essentieel belang. 
87 Preventief jeugdwerk moet voldoende tot zijn recht komen. 
88 Tekorten bij zowel residentiele als bij ambulante hulpverlening dienen opgeheven te 
worden. 
89 De lange wachtlijsten bij Medisch Pedagogische Instellingen voor kinderen met 
urgente hulpvragen dienen zo spoedig mogelijk te worden weggewerkt. Samen verder 16 
5: WONEN 
De verhouding tussen de koopsector en de huursector en dan met name de sociale woningbouw is 
ernstig verstoord. Tegenwoordig is iemand op het sociaal minimum niet meer in staat om zonder 
Individuele Huursubsidie een huis te huren, zonder dat 40% of soms zelfs nog meer in de 
woonkosten opgaat.  
Dc  huurstijgingen hebben ervoor gezorgd dat vergelijkbare huizen in de huursector en de 
koopsector in prijs te vaak in het voordeel van de koopsector blijken uit te vallen. Leegstand is het 
gevolg. Dit strookt niet met de enorme vraag van mensen op het sociaal minimum naar een 
betaalbare woning. 
90 De huurstijging mag de inflatie niet overtreffen. 
91 Huurhuizen die vanwege de prijs-kwaliteitverhouding te duur worden ten opzichte 
van de koopsector, moeten worden verkocht. 
92 Er moet een inkomensondersteunende regeling komen voor mensen op het sociaal 
minimum die hun huurwoning inruilen voor een koopwoning. 
93 Woningbouwcorporaties dienen balansen met bezittingen openbaar te maken om 
huurstijgingen te motiveren. 
94 Nieuwe huizen dienen met het oog op de komende vergrijzing te worden gebouwd 
op aanpasbaarheid. Het door de ouderenbonden geintroduceerde seniorenlabel zou 
hiervoor kunnen worden gehanteerd. 
95 Het gaan wonen in woongroepen dient te worden gestimuleerd. Dit bevordert het 
behoud van de zelfstandigheid. Samen verder 17 
6: POLITIE EN JUSTITIE 
Het bieden van voldoende bescherming tegen criminele invloeden in de samenleving is een van de 
kerntaken van de overheid, Een groot gevoel van onveiligheid bij de burger kan dan ook worden 
uitgelegd als een falen van de overheid, In Nederland is dit heel duidelijk het geval. Het sterk 
verdeelde en bureaucratische politie- en justitie-apparaat is niet opgewassen tegen de sterk 
verharde (georganiseerde) misdaad. 
Er is een volledig gebrek aan sociale controle; het vertrouwen van de burger in het politie- en 
justitie-apparaat is minimaal; gelatenheid van de mens in de straat is het resultaat. 
Ten aanzien van dit proces is door de voorgaande kabinetten bitter weinig gepresteerd. Er is niet 
meer blauw op straat gekomen. Politiemensen en financiële middelen worden heen en weer 
geschoven. Bovendien heeft de commissie-Van Traa op ontluisterende wijze blootgelegd hoe 
gebrekkig ons opsporingsapparaat en Openbaar Ministerie functioneert. Omdat de politiek geen 
consequenties heeft laten volgen op zoveel onvermogen (de meeste verantwoordelijken hebben 
zelfs een betere functie gekregen) is de apathie onder de burger alleen maar vergroot. 
96 De aanwezigheid van de politie op straat via surveillance per voet of per fiets, ook en 
vooral 's avonds, moet vergroot worden. 
97 De ouderwetse wijkagent met verantwoordelijkheid voor zijn eigen wijk moet 
terugkeren. Politiebureaus moeten ook na kantooruren open zijn. 
98 Het aantal officieren van justitie en rechters moet worden vergroot om sneller 
strafzaken te kunnen afhandelen. 
99 Het moet bij cellentekort mogelijk worden om, waar dit vanuit 
veiligheidsoverwegingen verantwoord is, meer delinquenten in één cel te plaatsen. 
100 Werkstraffen voor "lichte" overtreders en jeugdige delinquenten moeten als straf 
breder worden ingezet. 
6.1: DRUGS  
Een belangrijke oorzaak van de verharding van de criminaliteit is de drugshandel (inclusief XTC). 
De rechtszaken rond grote criminelen in het softdrugscircuit hebben ook bewezen hoe de misdaad 
in deze "branche" floreert in Nederland. 
101 Het aantal coffeeshops dient aan een beleidsmaximum te worden gebonden. 
102 De strafmaat voor de productie van en de handel in harddrugs en softdrugs dient 
aanzienlijk te worden verzwaard. Samen verder 18 
103 Verslaafden die zich schuldig maken aan crimineel gedrag, dienen naar de mening 
van AOV/Unie 55+ verplicht af te kicken en hierna ook minimaal twee jaar sociaal 
te worden begeleid. 
104 De voorlichting, met name scholieren, over de nadelen van het gebruik van drugs 
moet worden opgevoerd. 
6.2: ASIELBELEID 
Ons land vormt al sinds jaar en dag, net als de rest van West-Europa een toevluchtsoord voor 
mensen uit landen die het niet zo goed hebben getroffen. Uiteraard kan niet iedereen zomaar tot 
Nederland worden toegelaten; dat zou een onaanvaardbare belasting vormen voor de economie, 
maar ook het sociale aspect mag hierbij niet onbesproken blijven. Om dit te reguleren zou er een 
asielbeleid moeten zijn dat snel kan beoordelen of mensen recht hebben op een verblijf of niet. Zo 
ja, dan moeten ze worden opgenomen in een integratieprogramma; zo nee, dan moeten ze een 
plaats hebben om te kunnen worden teruggestuurd. 
Het is volstrekt onaanvaardbaar dat uitgewezen mensen met hun bezittingen op straat worden 
gedropt en vervolgens in de illegaliteit verdwijnen. Ook toestanden, waarin mensen met te veel en 
te lang op een te kleine kamer worden gehuisvest met te weinig omhanden, zijn een bijzonder 
vervelende uiting van een falend asielbeleid. 
105 Bij het verwerken van de stroom asielzoekers moet er meer worden samengewerkt 
met andere Europese landen. 
106 Asielzoekers moeten zo snel mogelijk weten of ze een kans op een verblijfsvergun-
ning maken of niet. Als dit zo is, moeten zij onmiddellijk in een integratieprogramma 
worden opgenomen om zich taal, cultuur en wetten eigen te maken. 
107 Als dit niet zo is, moeten zij zo snel mogelijk naar het land van herkomst worden 
teruggestuurd en anders naar het land waar ze het laatst zijn geweest, om te 
voorkomen dat zij in het criminele circuit terechtkomen. 
108 Als de asielzoeker rechtstreeks uit een onveilig land komt, wordt er een voorlopig 
verblijf gegarandeerd met scholing, medische zorg en sociale steun. 
109 Herinvoering van een strengere controle aan de grenzen, lucht- en zeehavens, kan 
noodzakelijk zijn, om de toestroom van (economische) asielzoekers te beperken. Samen verder 19 
7: VERKEER EN VERVOER 
De twee belangrijkste motoren van de Nederlandse economie zijn de Rotterdamse haven en de 
luchthaven Schiphol. Deze vormen samen het hart van Nederland als toegang tot Europa. Meer 
dan ooit draait vervoer om maatwerk. Goederen moeten precies op tijd  en precies op de juiste 
plaats worden afgeleverd, door de lucht, over de weg, over de rails en over het water. Een 
krachtig beleid op het gebied van verkeer en vervoer is voor de economische groei dan ook 
essentieel. Het is de taak van de overheid om samen met alle betrokkenen te zorgen voorde 
faciliteiten die nodig zijn om optimaal gebruik te maken van Nederland als distributieland. 
109 Het is de taak van de overheid om samen met alle betrokenen te zorgen voor de 
faciliteiten die nodig zijn om optimaal gebruik te maken van Nederland als 
distributieland. 
110 Verdere uitbreiding van de wegenstelsel is steeds moeilijker te accepteren, maar in 
de uitbreiding van het vervoer over de binnenwateren zijn er mogelijkheden die de 
overheid dient te stimuleren. 
7:1 AUTO EN OPENBAAR VERVOER 
Het scheiden van wonen en werken heeft gezorgd voor het toenemen van het autogebruik. De 
grenzen wat betreft de aanleg van wegen, zijn wel bereikt. Mensen zitten vaak Iliever in de file 
een warme auto met de radio aan, dan dat ze moeten wachten om in een veelal volle bus of trein 
te stappen. 
111 Een grote bereikbaarheid van met name randgebieden in stad en land is essentieel, 
met name om isolement te voorkomen, voor ouderen en gehandicapten. In 
woongebieden met veel ouderen deint derhalve het openbaar vervoer op loopafstand 
bereikbaar te zijn. 
112 Privatisering van het openbaar vervoer is alleen aanvaardbaar onder strikte 
randvoorwaarden. 
113 Voor het gehele openbare vervoer moet in de daluren een korting gaan gelden, zoals 
dat nu al bij de NS het geval is. 
114 Filevorming moet niet met financiële maatregelen bestreden worden. 
Veel ouderen en gehandicapten zijn niet in het bezit van een eigen auto of zijn niet in staat gebruik 
te maken van het openbare vervoer. Zij zijn afhankelijk van alternatieve vervoersvormen, zoals 
belbus en gehandicaptenvervoer. 
115 De overheid dient deze specifieke vervoersvormen actief te stimuleren. Samen verder 20 
8: ONDERWIJS 
Een essentiële voorwaarde voor economische groei is een goed opgeleide beroepsbevolking. 
Vanaf het eerste kabinet Lubbers wordt het onderwijs alleen maar als een vervelende kostenpost 
gezien. Pas langzaam groeit ook in politiek Den Haag het besef dat onderwijs een essentiële 
voorwaarde is voor een goede concurrentiepositie van Nederland. Het begrip permanente scholing 
voor iedereen begint steeds meer vaste grond onder de voeten te krijgen. 
Ook de bundeling van de krachten van onderwijsinstellingen, overheid en bedrijfsleven moet een 
basis vormen voor niet alleen de aansluiting van vraag en aanbod op de arbeidsmarkt, maar ook 
de verspreiding van kennis naar met name het Midden- en Kleinbedrijf. 
116 Er moet worden gestreefd naar meer samenwerking tussen onderwijs, bedrijfsleven 
en overheid om een groter rendement uit het onderwijs te halen. 
117 Er moet in het onderwijs een grotere wisselwerking met het bedrijfsleven worden 
gezocht om theorie en praktijk zo nauw mogelijk op elkaar te doen aansluiten. 
118 Het is nodig dat er meer mogelijkheden komen voor ouderen om zichzelf bij te 
scholen, zowel binnen als buiten het arbeidsproces, zodat ook zij de 
maatschappelijke ontwikkelingen kunnen blijven volgen. 
119 Onderwijs moet voor iedereen toegankelijk zijn; zowel voor jong als oud. 
120 In het Middelbaar Beroepsonderwijs (MBO) moet de studiebeurs voor de opleiding 
verpleging en verzorging gehandhaafd blijven. Er moeten budgetten komen voor 
praktijkleerplaatsen. 
121 Uitstroom van oudere docenten moet worden tegengegaan door extra aandacht te 
geven aan hun takenpakket. 
122 (Her)invoering van aparte leraren/onderwijzers voor gymnastiek en sportbeoefening 
dient in alle vormen van onderwijs plaats te vinden. Samen verder 21 
9: BUITENLAND 
9.1: EUROPA 
De integratie van Europa nadert haar voltooiing. In 1999 wordt er een gemeenschappelijke munt, 
de EURO, ingevoerd. Dit kan voor Nederland als exportland gunstig zijn. De gevolgen voor de 
Nederlandse burger zijn nog niet geheel duidelijk. 
123 Opgebouwde rechten mogen niet worden aangetast. Dus geen verlaging 
minimumloon, uitkeringen en pensioenrechten. 
124 Verkwisting van gelden in Europa moet ten enen  male  bestreden worden. 
De Nederlandse bijdrage aan Europa moet voortdurend kritisch worden bekeken. 
125 Er moet gestreefd worden naar een eensluidende defensie en vredespolitiek in 
Europa, via de Europese tak van de NAVO of eventueel via de West-Europese Unie 
(WEU) 
9.2: ONTWIKKELINGSSAMENWERKING EN MENSENRECHTEN 
Het helpen van landen in de Derde Wereld is een plicht van de rijkere landen. Dit betekent 
overigens niet dat er ongemotiveerd geld in opbouw van ontwikkelingslanden wordt gestopt. 
126 Een verantwoorde ondersteuning is alleen mogelijk als er sprake is van een stabiel 
bewind en duidelijke doelstellingen voor de aanwending van het geld. 
127 De Nederlandse overheid moet er naar streven dat in alle internationale 
handelsverdragen een hoofdstuk over de mensenrechten wordt opgenomen. 
9.3: DEFENSIE 
Het einde van de koude oorlog betekent niet het einde van de militaire inspanning. Nederland kan 
zich niet afzijdig houden van VN- en NAVO-verplichtingen. Tegelijk dient steeds kritisch te 
worden bezien, wanneer Nederlandse deelname aan militaire activiteiten gewenst is. 
128 Bezuinigingen op defensie kunnen alleen wanneer één van de drie krijgsmachttaken, 
(landmacht, luchtmacht of marine), in overleg met de Europese partners, wordt 
afgestoten. 
129 Militairen dienen, waar dat nodig is, ingezet te worden voor maatschappelijke taken (bijv. 
bij rampen). Tijdens hun opleiding dient hiermee rekening te worden gehouden te worden. 
130 Er dient door Nederland meer pressie uitgeoefend te worden op die landen die niet 
volledig aan hun financiele verplichtingen voldoen. Samen verder MA 
10: MILIEU EN LANDBOUW 
Het integreren van de bescherming van het milieu in de economische groei gaat steeds beter. Met 
name voor het bedrijfsleven begint het milieu een grotere rol te spelen in de dagelijkse 
bedrijfsvoering. Voor de burger staat "het milieu" helaas te vaak synoniem voor lastenverhoging, 
Ouderen, chronisch zieken en mensen die m slecht geisoleerd oude woningen wonen, worden via 
de ecotax onevenredig zwaar belast voor hun energiegebruik. 
131 Er moeten passende maatregelen genomen worden voor de onevenredig door de 
ecotax getroffen groepen. 
132 De afvalstoffenheffing moet gebaseerd zijn op de aangeboden hoeveelheid. Daartoe 
dient het tarief afhankelijk te zijn van het aantal mensen dat een huis bewoont. 
133 Er moet een laag heffingtarief komen voor natuur- en milieuviendelijke producten en 
een hoog tarief voor natuur-onvriendelijke producten. 
134 Het zelf aanbrengen van energiebesparende elementen of het aanschaffen van schone 
bronnen in het huis moet fiscaal worden gestimuleerd. 
De agrarische sector begint hoe langer hoe meer de grenzen van de groei te kennen. De gevolgen 
van intensieve veehouderij en tuinbouw worden steeds duidelijker Er treedt een niet te 
verwaarlozen milieuschade op. Wet- en regelgeving is en blijft dan ook nodig om deze schade 
zoveel mogelijk te beperken. 
135 Diervriendelijke biologische veehouderij moet worden bevorderd, maatregelen om 
de zeer intensieve veehouderij te verminderen, worden gesteund. 
Nieuwe, grote natuurgebieden, dienen de kern te vormen van en versterkte plattelandseconomie, 
onder meer door het zorgvuldig samengaan van deze natuur met extensieve vormen van recreatie, 
wonen en werken. 