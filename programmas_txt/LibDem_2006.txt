LIBERAAL DEMOCRATISCHE PARTIJ 
Verkiezingsprogramma 2006 
Voor een liberaal beleid in een sociale samenleving 
www.Iibdem.nl 
DOCUMLNïAU:CENTFUM 
NEDERLANDSE POUTEKE 
PARTIJEN Verkiezingsprogramma 2006 
Liberaal Democratische Partij (LibDem) 
Inhoud 
1. Uitgangspunten 
2. Economie 
3. Onderwijs 
4. Arbeidsmarkt en sociale zekerheid 
5. Integratie 
6. Bestuur 
7. Overheid 
8. Rechtsstaat, Justitie en rechterlijke macht 
9. Europa 
10. Milieu en energie 
11. Verkeer, vervoer 
12. Huisvesting 
13. Landbouw 
14. Cultuur 
15. Zorg 
16. Vergrijzing 
17. Buitenlands beleid 
18. Burger en overheid, burger en politiek 
19. Burger en overheid, burger en politiek 
BIBLIOTHEEK  RU  GRONINGEN  
IID I IM IM  hij  Ih DIH III 2 l 26661245 3 
4 
5 
6 
7 
8 
8 
9 
10 
11 
12 
14 
15 
15 
16 
16 
17 
18 
19  LIBERAAL DEMOCRATISCHE PARTIJ 
Verkiezingsprogramma 2006 
Liberaal Democratische Partij (LibDem) 
Voor evenwichtige liberaal democratische politiek, voor een vrije samenleving 
De Liberaal Democratische Partij (LibDem) kiest voor een nieuwe aanpak van de 
politiek. Geen kortzichtig waan-van-de-dag-optreden, maar evenwichtige oplossingen 
met oog voor de lange termijn. Wij zijn voor een sociaal liberale politiek, voor een vrije 
samenleving. Op basis van onze politieke uitgangspunten wordt een visie gegeven op 
actuele onderwerpen, niet alleen voor de komende jaren, maar ook voor de verdere 
toekomst. Ons verkiezingsprogramma is gebaseerd op het 'Manifest voor een vrije 
samenleving', het manifest dat de start voor LibDem is geweest. 
Ons verkiezingsprogramma is geen boodschappenlijstje. Met ons 
verkiezingsprogramma hopen wij mensen te inspireren, te laten zien waar liberaal 
democratische politiek voor staat. En uiteraard hopen wij dat velen met ons dezelfde 
overtuiging zullen delen. De overtuiging dat liberaal democratische principes thuis 
horen in de Nederlandse politiek. Met uw steun zullen LibDem-volksvertegenwoordigers 
deze straks in de Tweede Kamer kunnen uitdragen. 
Een verkiezingsprogramma moet de kiezer een heldere keuze bieden. Wij beperken ons 
daarom tot de hoofdlijnen en tot die onderwerpen waar een standpunt wordt ingenomen 
dat afwijkt van andere partijen. 
1. Uitgangspunten 
Wij zijn voor een samenleving waarin het individu en de vrijheid van het individu centraal 
staan: de mens moet in staat zijn zelfstandig richting te geven aan zijn eigen leven. Maar de 
samenleving is meer dan de optelsom van vrije individuen. De overheid dient niet alleen oog te 
hebben voor de belangen van het individu, maar dient ook de sociale verbanden te versterken. 
Er moet meer balans komen tussen de individuele belangen en die van de gemeenschap. 
Naast kernwaarden als vrijheid, verantwoordelijkheid en sociale gerechtigheid vinden wij 
dat democratie en respect uitgangspunt van het beleid moeten zijn. Iedere ingezetene van 
Nederland heeft recht op respect van zowel zijn medeburgers als van de overheid. 
3  Wij zijn voor een samenleving waarin de zwakkere beschermd wordt, wellicht meer dan nu het 
geval is. Maar dan wel op zodanige wijze dat eenieder zo goed mogelijk de bijdrage aan de 
samenleving kan geven waartoe hij potentieel in staat is. 
Nederland kent een multiculturele samenleving. Wij herkennen ons niet in de xenofobie van de 
laatste jaren en willen terug naar de kernwaarden van de Nederlandse samenleving: openheid 
en tolerantie. 
Wij vinden dat de kloof tussen burger en politiek gedicht moet worden. Daar is geen ingrijpende 
herziening van allerlei instituties voor nodig. Het goed laten functioneren van de parlementaire 
democratie kan veel betekenen. En daar is veel ruimte voor verbetering! 
2. Economie 
Een markteconomie is de beste basis voor zo groot mogelijke welvaart. Voor een goede 
marktwerking is goede regelgeving en een duidelijke rol van de overheid onontbeerlijk. Het is 
dus niet een keus van of markt of overheid, zoals soms gesteld wordt, maar van én markt én 
overheid. Wel dient de vraag of een product of dienst door de overheid dan wel door de markt 
geproduceerd moet worden, op een afgewogen manier beantwoord te worden. Het heeft alleen 
zin marktwerking na te streven als er inderdaad sprake is van een markt waar de consument 
een keus heeft. In die optiek heeft het geen zin het spoor of Schiphol te privatiseren. 
Een goede markt heeft goede regels nodig. Economische ontwikkeling gaat doorgaans samen 
met verdere specialisatie; hoe ingewikkelder een economie, des te meer regelgeving is nodig. 
Dat is een wetmatigheid waar niet aan valt te ontkomen. De leus "minder regels" is dan ook 
te simpel. Veel beter is het te spreken van "betere regels" en een kwalitatief hoogwaardig 
overheidsapparaat om de regels te interpreteren en uit te voeren. 
Daarbij wordt regelgeving - op de tekentafel ontworpen - te vaak toegesneden op de situatie 
van grote ondernemingen, waarbij de belangen voor het midden- en kleinbedrijf uit het oog 
worden verloren. Een bedrijf van 100 werknemers kan de kosten van arbeidsongeschiktheid 
van één van zijn werknemers doorgaans wel opvangen; voor een bedrijf met drie werknemers 
kan dat de ondergang betekenen. 
De concurrentie uit lage-lonenlanden zal er toe leiden dat banen uit Nederland verdwijnen. 
Voor een deel is dat onvermijdelijk: het gaat om een wereldwijde herschikking van productie en 
consumptie, die ook in Nederland tot een hogere welvaart kan leiden. Maar het is essentieel 
dat Nederland ook een maakindustrie behoudt, opdat de economische structuur evenwichtig 
blijft. Het is onzin om alleen te focussen op 'kenniseconomie': we zijn niet slimmer dan anderen 
en moeten dat niet pretenderen. Wel bestaat grote behoefte aan kwaliteit en aan vakmanschap 
en is er alle reden om zorg te dragen voor zo goed mogelijke economische prestaties. Dat 
vraagt om goed onderwijs, hoogwaardig onderzoek en de ontwikkeling van kwaliteit en 
vakmanschap over de gehele linie. 
Standpunten 
a. De basis voor onze welvaart is een goed functionerende markteconomie 
b. Alleen privatisering van overheidstaken als die - na grondige analyse - beter door de markt 
uitgevoerd kunnen worden; marktwerking kan alleen als er ook daadwerkelijk sprake is van 
een keuze. 
El C. De railinfrastructuur, de energie/gasdistributienetten, de waterbedrijven en de luchthaven 
Schiphol moeten derhalve in overheidshanden blijven. 
d. Regelgeving kwalitatief hoogwaardig en waar het kan minder. 
e. Kwantitatieve doelstellingen voor regelgeving zijn onzinnig en leiden tot cijferfetisjisme en 
verkeerde keuzes. 
f. Bij regelgeving wordt rekening gehouden met het mkb; er komt dus geen wetgeving zoals 
de pemba, die voor kleine bedrijven bijna onuitvoerbaar zijn. 
g. LibDem kiest voor een evenwicht in de economische structuur. Eenzijdig focussen op de 
kenniseconomie doet geen recht aan het belang van de maakindustrie in Nederland. 
h. LibDem wil meer aandacht voor vakmanschap en kwaliteit en wil dit ook terug zien in de 
opleidingen en de eisen die aan schoolverlaters worden gesteld. 
i. Zelfstandig ondernemersschap biedt voor mensen de mogelijkheid om commerciële 
talenten te laten ontplooien. Stimulering van zelfstandig ondernemerschap zal gericht 
moeten zijn op het geven van een terugvaloptie, zodat de drempel naar ondernemerschap 
verlaagd wordt. 
j. Maatschappelijk verantwoord ondernemen hoort zowel voor overheid, bedrijfsleven als not -
for-profit  organisaties een uitgangspunt te zijn voor hun functioneren. 
k. Toezichthouders die een algemeen belang dienen worden gefinancierd uit de algemene 
middelen en niet door een omslag over degenen waarop toezicht wordt gehouden. 
3. Onderwijs 
Goed onderwijs is essentieel voor onze toekomst. Hierbij is het basisonderwijs - het woord 
zegt het al - van fundamenteel belang. 
De kwaliteit van de hele verticale kolom van ons onderwijs - van preprimair tot en met 
academisch - kan en moet fors omhoog. Er moeten meer middelen aan het onderwijs besteed 
worden, maar de noodzakelijke kwaliteitsverbetering hoeft niet alleen maar geld te kosten. 
Van belang is dat kwaliteit in het onderwijs herkend en beloond wordt, zodat het weer 
aantrekkelijk wordt om een carrière in het onderwijs na te streven. De leraar is medeopvoeder 
en verdient respect, in het bijzonder van leerlingen en ouders. 
Daarnaast moeten wij niet bang zijn eisen te stellen aan leerlingen en studenten. Liever 
een hoge lat dan een lage drempel. Bij het afnemen van eindexamens moet de overheid 
onafhankelijk en bij elke gelegenheid controle uitoefenen om de kwaliteit van de diploma's te 
waarborgen. Kwantitatieve doelstellingen gaan nu ten koste van de kwaliteit: de kwaliteit moet 
maatgevend zijn. 
Studenten mogen kwalitatief goed onderwijs en de benodigde aandacht verwachten van hun 
docenten om hun studie op tijd tot een goed einde te brengen. In het hoger onderwijs worden 
docenten thans teveel afgerekend op hun onderzoekstaken en te weinig op het onderwijs. 
Ook in het onderwijs is de managementcultuur te ver doorgeschoten. Bestuur, beheer en 
inrichting van onderwijsinstellingen moeten in het teken staan van gedegen onderwijs door 
gekwalificeerde en geïnspireerde leerkrachten. De aandacht moet terug naar het primaire 
proces. 
Standpunten 
a. Kwaliteitsverbetering in het onderwijs heeft hoge prioriteit. 
b. Het management moet in dienst staan van het primaire proces en niet andersom. 
c. De leraren vormen het hart van het leerproces LibDem is daarom voorstander van het 
beter belonen van goede leerkrachten. 
5 d. Het schoolklimaat moet dusdanig zijn dat er wederzijds respect is tussen leraren, kinderen 
en ouders. 
e. De overheid moet de kwaliteit van diploma's waarborgen. 
f. De menselijke maat voor de scholen zal leidend moeten zijn, om zo een 
veilige leeromgeving te bieden. Zo mogelijk wil LibDem de kleinere schaal van 
onderwijsinstellingen bevorderen. 
g. Studiefinanciering moet zodanig zijn dat studenten zich op hun studie kunnen 
concentreren. 
h. Afschaffen loting bij alle studierichtingen; eventuele capaciteitsproblemen oplossen door 
vergelijkend toelatingsexamen of na propedeuse. 
i. Het ook bij universiteiten en hogescholen doorgeschoten marktdenken (student als 
consument) wijst LibDem af. Het gaat in de eerste plaats om het bijbrengen van 
vaardigheden en kennis. 
4. Arbeidsmarkt en sociale zekerheid 
In een moderne economie is arbeidsmobiliteit essentieel: de economie verandert snel en het 
is noodzakelijk dat werknemers zich aan veranderde omstandigheden aanpassen en leren 
met nieuwe technologieën om te gaan. Een leven lang leren is niet alleen een economische 
noodzaak, het biedt ook de mogelijkheid aan het individu zich maximaal te ontplooien. 
Die noodzakelijke aanpassing betekent ook dat het wenselijk is zorg te dragen voor een goede 
werking van de arbeidsmarkt, met de nodige flexibiliteit en arbeidsmobiliteit. De overheid dient 
daarbij wel oog te hebben voor de sociale gevolgen van de arbeidsmobiliteit. Dat betreft zowel 
de onzekerheid over het inkomen als de consequenties voor sociale verbanden. Immers de 
werkgemeenschap is één van de belangrijke gemeenschappen waartoe men behoort en bij 
verhuizing in verband met werk heeft dat ook gevolgen voor andere gemeenschappen, zoals 
buurt, verenigingen e.d. 
Een goede sociale zekerheid dient er voor te zorgen dat bij verlies van werk in ieder geval de 
eerste maanden het inkomen niet (sterk) achteruit gaat. Maar het sociaal vangnet moet geen 
hangmat, maar een trampoline zijn. Dat betekent dat de overheid een actief beleid moet voeren 
om eenieder die een beroep doet op de sociale zekerheid - of die dat om andere redenen wenst 
- een goede, professionele begeleiding op de arbeidsmarkt te geven. Uitgangspunt moet zijn dat 
iedereen te allen tijde opnieuw de kans moet krijgen om zich zo goed mogelijk te ontplooien, ook 
na ontslag of faillissement. Op dit vlak is er veel ruimte voor verbetering. En deze verbetering is 
noodzakelijk om er voor zorg te dragen dat daadwerkelijk ieder mens in staat is richting te geven 
aan zijn eigen leven. Kortom, het is een essentiële voorwaarde voor een samenleving, waarin 
- zoals ons dat voor ogen staat - de vrijheid van het individu centraal staat. 
In een markteconomie is de beloning van een werknemer in beginsel gerelateerd aan zijn 
productiviteit. Niet iedereen zal evenwel in staat zijn om in onze moderne economie te allen 
tijde een zodanige arbeidsproductiviteit te realiseren dat hij daarmee voldoende inkomen 
verdient om rond te kunnen komen. Overwogen moet worden om aan degenen waarvan de 
arbeidsproductiviteit te gering is om een redelijk bestaan te verdienen een loonkostensubsidie 
te geven, zoals bijvoorbeeld de  'earned income tax  credit' in de Verenigde Staten. Zodoende 
kan werkgelegenheid worden gecreëerd waarvoor de arbeidskosten minder zijn dat het 
minimumloon, terwijl de betrokken werknemer wel een aanvaardbaar inkomen verdient. 
Participatie van vrouwen kan worden bevorderd door zorg te dragen voor betere en betaalbare 
kinderopvang en het nastreven van een doorlopend schoolrooster op de basisschool. 
Kinderopvang is evenwel primair een verantwoordelijkheid van de ouders; deze kan daarom 
niet gratis zijn. Een verplichte maatschappelijke stage voor iedereen kan de cohesie in de maatschappij 
bevorderen en tevens er voor zorgdragen dat een aantal maatschappelijk nuttige taken 
worden uitgevoerd. Dit zou kunnen inhouden dat iedere Nederlander op een bepaald moment, 
bijvoorbeeld tussen 16 en 25 jaar enige tijd (gedacht wordt aan drie maanden) werkzaam is in 
maatschappelijke dienstverlening. Dat kan zijn in de zorg, in het onderwijs, natuur en milieu, 
ontwikkelingshulp, het leger of andere functies met maatschappelijk nut. Hiermee wordt niet 
alleen ervaring opgedaan in voor de betrokkenen nieuwe maatschappelijke kringen, maar 
wordt ook - voor zover nodig - geleerd samen te werken en rekening te houden met anderen. 
Standpunten 
a. LibDem wil de werkloosheidsuitkeringen voor de eerste drie maanden verhogen. 
b. Met een evenwichtige versoepeling van het ontslagrecht kunnen meer banen gecreëerd 
worden en zal de dynamiek in de economie toenemen. 
c. LibDem staat voor een actievere en professionele arbeidsmarktbemiddeling bij 
werkloosheid. 
d. LibDem is voor meer banen voor laaggeschoolden, waarmee toch een aanvaardbaar 
inkomen wordt verdiend. Om deze doelstelling te bereiken wordt een vorm van 
loonkostensubsidie ingevoerd, waardoor werkgevers aangemoedigd worden mensen aan 
te nemen tegen lage loonkosten. 
e. LibDem is voor een goede en betaalbare kinderopvang; deze kan niet gratis zijn. 
f. Ter bevordering van de sociale cohesie en ter voorbereiding op het dragen van 
maatschappelijke verantwoordelijkheid is LibDem voorstander van het invoeren van 
een verplichte maatschappelijke stage van drie maanden, die tussen het 16e  en  25e  jaar 
doorlopen moet worden. 
5. Integratie 
Nederland is een multiculturele samenleving. Dat vraagt om wederzijds respect tussen de 
verschillende culturen. Dat respect mag van alle individuen en groeperingen in de samenleving 
worden gevraagd. De afgelopen jaren heeft het daar zichtbaar aan ontbroken. 
Onderwijs dient een belangrijke rol te spelen bij integratie. Het is van belang dat de 
onderwijsinspectie daar nauwlettend op toeziet. 
Tevens vinden wij het van belang dat het beleid er op gericht is dat alle kinderen die in 
Nederland opgroeien, op een goede manier in de Nederlandse samenleving integreren. Dat 
houdt onder meer in dat er alles aan wordt gedaan om achterstanden te weg te werken, zowel 
bij kinderen met een autochtone als met een allochtone rchtergrond. 
Standpunten 
a. Integratiebeleid is gericht op het bevorderen van het wederzijds respect tussen verschillende 
culturen. 
b. Zij die naar Nederland komen met de intentie zich blijvend te vestigen worden geacht aan het 
maatschappelijk en economisch verkeer in Nederland deel te nemen; dit houdt onder meer 
in het beheersen van de Nederlandse taal. Dit uitgangspunt maakt een integraal onderdeel 
uit van het sociaal beleid. 
c. Discriminatie van het individu of groepen van individuen op enigerlei wijze wordt bestreden. 
7 6. Bestuur 
Over het openbaar bestuur is de laatste jaren veel verwarring ontstaan. Er is veel gesproken 
over bestuurlijke vernieuwing, zonder dat duidelijk was welke problemen daarmee opgelost 
zouden moeten worden. De vraag of het beter laten functioneren van de bestaande structuren 
niet afdoende was kwam daarbij te weinig aan de orde, vaak door gebrek aan kennis van 
die structuren. Ook zijn allerlei voorstellen gedaan zonder na te gaan of de voorgestelde 
oplossingen niet nog meer problemen zouden veroorzaken. Dat geldt bijvoorbeeld voor een 
verandering van het kiesstelsel of zelfs voor het invoeren van een gekozen burgemeester, 
zonder dat de consequenties daarvan goed doordacht waren. Tijd voor reflectie wordt 
nauwelijks gegund. Wij zijn niet principieel tegen iedere verandering in het openbaar bestuur, 
maar vinden dat je alleen dan moet veranderen als duidelijk is dat de bestaande structuren niet 
werken en dan op basis van een weloverwogen plan. Dat geldt ook voor de Europese Unie, die 
inmiddels - ook al ontkennen sommigen dat - tot één van de bestuurslagen gerekend moet 
worden. 
De tendens om steeds meer taken en verantwoordelijkheden van het Rijk - vaak uit 
bezuinigingsoverwegingen - bij de gemeentes neer te leggen, moet gekeerd worden. Dit 
leidt alleen maar tot een ongewenste ongelijkheid tussen de gemeentes bij het uitvoeren van 
Rijkstaken. Als efficiency bij de uitvoering het hoofdmotief is, dan dient dat door verbetering 
van de bedrijfsvoering binnen de Rijksdienst bewerkstelligd te worden, niet door het afschuiven 
van de verantwoordelijkheden. 
De staatsrechtelijke verhoudingen binnen het Koninkrijk - in Europa en in het Caribisch 
gebied - moeten duidelijker worden, met een heldere afbakening van de bevoegdheden en 
verantwoordelijkheden. Er moet tevens meer symmetrie komen in de rechten en plichten van 
burgers. Alle Nederlanders - van Europese dan wel van Caribische achtergrond - moeten 
overal in het Koninkrijk gelijk behandeld worden. 
Standpunten 
a. Bestuurlijke vernieuwing alleen na grondige analyse van de op te lossen problemen en op 
basis van een weloverwogen plan. 
b. Rijkstaken niet nodeloos naar gemeentes overhevelen. 
c. Meer duidelijkheid over de relaties binnen het Koninkrijk. 
7. Overheid 
Er is veel kritiek op het functioneren van de overheid. En vaak terecht. Er zijn vele voorbeelden 
van niet bereikbare ambtenaren, trage besluitvorming, beleid dat niet goed doordacht is. Er 
zijn gelukkig ook voorbeelden van het tegendeel. Toch is het algemeen beeld niet onverdeeld 
gunstig. Eén van de redenen daarvan is een inadequaat management, hetgeen zich veelal 
uit in een te ver doorgeslagen managementcultuur, wat vaak ten koste gaat van inhoudelijke 
kennis en continuïteit. Er is te veel procesmanagement en vaak (veel) te weinig aandacht voor 
de inhoud. Dat geldt zowel voor beleid als uitvoering. 
In het verleden is vaak ten onrechte privatisering als de oplossing gekozen voor een falend 
management binnen de overheid, waarmee de problemen vaak vergroot zijn in plaats van 
opgelost. Er moet dan ook voorzichtigheid betracht worden bij het privatiseren of uitbesteden 
van overheidstaken. De kwaliteit van de overheid dient verbeterd te worden. Het opleggen van prestatie-indicatoren 
of  benchmarks  is daarvoor niet in alle gevallen de goede oplossing. Soms werkt dat averechts, 
doordat procesmanagers daarop gaan sturen en dan de eigenlijke doelstellingen uit het oog 
verliezen. Kwaliteitsbewaking door visitaties - mits goed vormgegeven - verdient in veel 
gevallen de voorkeur. Daarnaast dient de kwaliteit van de overheid bewaakt te worden door 
voor burgers een effectieve klachtenprocedure voor al het overheidshandelen in te stellen, 
waarbij voor iedere klager volstrekt transparant is wat met zijn klacht gebeurt en er voorts 
mogelijkheden voor beroep zijn. Hier valt veel te verbeteren. De overheid dient de burger 
serieus te nemen. Pas dan is er daadwerkelijk sprake van respect. 
De ambtelijke cultuur dient verbeterd te worden, met meer aandacht voor inhoud en 
kwaliteit. Onder meer moet het waarschuwen voor verkeerde keuzes en het formuleren van 
alternatieven voor het beleid niet ten koste van de carrière van de betrokken ambtenaar gaan, 
die daarmee immers het publiek belang dient. 
Voorts is het wenselijk het aantal bijbaantjes en commissariaten van de publieke ambtsdragers 
te beperken. Dat zal tevens de openheid in de samenleving bevorderen, omdat ook relatieve 
buitenstaanders dan de mogelijkheid krijgen een bijdrage te leveren. 
Standpunten 
a Meer aandacht voor inhoudelijke kennis en continuïteit. 
b Kritisch omgaan met het stellen van - doorgaans misplaatste - kwantitatieve doelstellingen. 
c Geen ondoordachte bezuinigingsvoorstellen voor het aantal ambtenaren. 
d Grote transparantie in beleid en uitvoering. 
e Effectieve klachtenprocedure voor alle overheidshandelingen: iedere overheidsinstelling 
moet een aanspreekpunt hebben waar burgers met klachten over die overheid naar toe 
kunnen. 
f Beperking aantal bijbaantjes voor politieke ambtsdragers en ambtenaren. 
8. Rechtsstaat, Justitie en rechterlijke macht 
Een goed rechtsstelsel, waarbij de rechten en plichten evenwichtig verdeeld en zo duidelijk 
mogelijk zijn, is essentieel voor zowel de vrijheid van het individu als voor de economie en dus 
voor onze welvaart. Dat vraagt om een goede wetgeving en om goede kwaliteit en voldoende 
bezetting van de rechterlijke macht. Beide zijn voorwerp van zorg. 
De wetgeving wordt in eerste instantie in de Tweede Kamer behandeld. In tegenstelling tot 
vroeger, zijn er thans veel minder kamerleden die een juridische opleiding hebben. Dat gaat 
ten koste van de kwaliteit van de wetgeving, zoals onder meer door leden van de Eerste 
Kamer regelmatig geconstateerd wordt. De gevolgen daarvan strekken zich over de hele 
samenleving uit. 
Ook de rechterlijke macht staat onder druk. Hier is eveneens de managementcultuur te ver 
doorgeschoten. Daarbij komt nog dat jarenlang de honorering van de leden van de rechterlijke 
macht achtergebleven is bij die in de advocatuur. Beide aspecten gaan ten koste van de 
noodzakelijke kwaliteit van onze rechtspraak. In ons rechtstelsel is een praktijk geslopen, die de duidelijkheid en de rechtszekerheid niet 
ten goede komt, te weten het systematisch gedogen. Een bepaalde handeling wordt bij 
wet strafbaar gesteld; vervolgens wordt openlijk kenbaar gemaakt dat overtreding - tot een 
bepaalde grens - niet vervolgd zal worden. Van tweeën één: 6f de bedoelde handelingen 
worden maatschappelijk aanvaardbaar geacht, 6f de feiten worden als niet toelaatbaar 
beschouwd. In het eerste geval dienen zij uit het strafrecht geschrapt te worden, inclusief 
de bijbehorende handelingen. In het tweede geval dienen de strafbare feiten daadwerkelijk 
vervolgd te worden. 
Het belang van een goed rechtstelsel en een kwalitatief hoogwaardige rechterlijke macht 
kan nauwelijks overschat worden. Niet alleen op grond van maatschappelijke, maar ook van 
economische overwegingen. Als wij door blijven modderen, valt nu al te voorspellen dat over 
- bijvoorbeeld - 15 jaar een studie gepubliceerd wordt waaruit blijkt dat het bedrijfsleven last 
heeft van rechtsonzekerheid en dat onze economie daar aantoonbaar onder lijdt. Het zal 
dan decennia vergen om een slechte reputatie te herstellen. Het is zaak de bakens tijdig te 
verzetten. 
Standpunten 
a. Meer aandacht voor kwaliteit wetgeving in Tweede Kamer; onder meer zal er meer 
aandacht worden gegeven aan de adviezen van de Raad van State. 
b. Versterking van de rechtelijke macht door een betere salariëring van rechters en officieren 
van justitie. 
C. Ook bij de rechterlijke macht geldt dat het management er ten dienste van het primair 
proces moet zijn en niet andersom. 
d. Gedogen alleen als tijdelijke oplossing: de wet is bepalend voor het beleid. 
9. Europa 
De wijze waarop Den Haag met Europa is omgegaan is duidelijk een voorbeeld van hoe het 
niet moet. Dat betreft niet alleen het referendum over de Europese Grondwet. Al lang voor die 
tijd was er een gebrek aan visie. Den Haag staat met de rug naar Europa en daarmee ook met 
de rug naar de toekomst. 
Wij vinden het van belang dat de Nederlandse identiteit behouden blijft. Dat kan evenwel 
alleen als wij een duidelijke visie weten te formuleren op de toekomst van de Europese Unie. 
Daaraan ontbreekt het bij de meeste politieke partijen. Het is vooral dat gebrek aan visie dat 
ten grondslag lag aan het afwijzen van de Europese Grondwet. 
In het algemeen wordt het lidmaatschap van de Europese Unie als positief ervaren. En terecht: 
het levert een belangrijke bijdrage aan onze welvaart. Maar Europa is, mede als gevolg van de 
uitbreidingen, een oncontroleerbare, bureaucratische macht geworden. De belangrijkste klacht 
over Europa is datje er geen 'grip' op hebt. 
Het is daarom van belang dat er duidelijke regels komen voor de bevoegdheden van 
de Europese Unie, waarbij tevens duidelijk moet zijn waar Europa niet over gaat. Maar 
belangrijker is nog om de besluitvorming democratischer te maken. De instellingen van de 
Europese Unie zijn ontworpen voor een gemeenschap van zes lidstaten. Zij hebben goed 
gefunctioneerd, zelfs toen de Unie uit vijftien lidstaten bestond. Maar nu de Unie uit 25 - en 
binnenkort meer — lidstaten bestaat, zijn zij ontoereikend. In het Europa van de hoofdsteden, 
zoals wij dat nu kennen, speelt Nederland als relatief kleinere lidstaat een steeds kleinere rol 
en verschuift de macht naar de grotere lidstaten. De enige manier om de burgers weer controle 
BE op de besluitvorming te geven, is om Europa democratischer te maken: het Europa van de 
burger in plaats van het Europa van de hoofdsteden. Eén element daarvan is het kiezen van 
het Europees Parlement door middel van Europese kieslijsten. Dat betekent niet meer macht 
voor Europa, dat betekent alleen dat de macht die Europa toch al heeft, beter controleerbaar 
wordt. De meeste Haagse partijen miskennen dit probleem en zijn als gevolg van de uitslag 
van het referendum over de Grondwet alleen maar schuchterder geworden. Ten onrechte! Wij 
moeten verder. De Haagse struisvogelpolitiek leidt alleen tot nog meer verlies aan macht en 
uiteindelijk tot nog meer frustraties. 
Turkije kan pas lid worden van de EU, als het voldoet aan de criteria die aan elke kandidaat-
lidstaat worden gesteld. Daarna moeten alle lidstaten met die toetreding instemmen; de 
toetreding is immers een verdragswijziging. Turkije is een dermate groot land met specifieke 
belangen en ligging dat het toetreden tot de EU de besluitvormingsprocedures kan belasten. 
Hier is onvoldoende over nagedacht. Dat denken dient te worden opgepakt. Overigens kunnen 
aan Turkije de economische voordelen van deelname aan de interne markt, wellicht inclusief 
structuurfondsen, worden aangeboden, omdat daarvan direct wederzijds voordeel is te 
verwachten. Dat is ook conform de initiële doelstelling uit de jaren zestig om de toenadering en 
verbondenheid tussen de EG en Turkije te bevorderen. 
Ten slotte menen wij dat een eventueel referendum over toetreding van nieuwe lidstaten niet 
gehouden moet worden na afloop van de onderhandelingen met een kandidaat-lidstaat, maar 
voorafgaand aan iedere toezegging om onderhandelingen daarover aan te gaan. 
Standpunten: 
a. Politiek Den Haag heeft te weinig lering getrokken uit het 'nee' tegen de Grondwet. 
b. Europa blijft zijn huidige basisvorm houden: geen Europese superstaat en geen federaal 
Europa. 
c. Wel dient er met spoed gewerkt te worden aan een betere democratische controle van de 
Europese Macht. 
d. Dit vraagt om een herziening van het Verdrag van Nice, waarbij het besluitvormingsproces 
en de controle op de macht aangepast moeten worden aan een Unie van 27 lidstaten. 
e. LibDem wil het Europa van de burger realiseren in plaats van het huidige Europa van de 
lidstaten. 
f. Eerst een duidelijke visie hierover binnen Nederland bereiken; vervolgens coalities zoeken 
met gelijkgestemden in de andere lidstaten. 
g. De kwestie van de zetel van het Europees Parlement (Straatsburg/Brussel) en van de 
Raad (Brussel/Luxemburg) moet worden opgelost in het kader van een herziening van het 
vestigingsplaatsenbeleid van de Europese instellingen. 
h. De mogelijke toetreding van Turkije brengt een aantal nog onopgeloste problemen met 
zich. 
i. LibDem is voor een referendum voorafgaand aan het openen van onderhandelingen met 
nieuwe kandidaat-lidstaten. 
10. Milieu en energie 
Wie oog heeft voor de toekomst, zet de zorg voor het milieu hoog op de politieke agenda. De 
klimaatverandering, de toenemende CO 2  concentratie, de stijging van de zeespiegel tonen 
aan dat wij niet door kunnen gaan met het steeds verder aantasten van het milieu. Er moeten 
concrete doelen worden gesteld. 
11 Een effectief milieubeleid dient marktconform te zijn. Grensoverschrijdende milieuvervuiling 
vergt voorts een internationale (Europese) aanpak. 
Een adequaat - en wellicht streng - milieubeleid hoeft niet ten koste van onze 
concurrentiepositie te gaan. Integendeel, een milieubeleid dat vooruitziet en anticipeert op 
de toekomstige energieschaarste kan ons bedrijfsleven uiteindelijk een concurrentievoordeel 
opleveren. 
Ook het energiebeleid vraagt om in ieder geval een duidelijke visie op wat Europees en wat 
nationaal wordt geregeld. Een schaarste aan olie en gas is op termijn onvermijdelijk. We 
weten nu alleen niet precies wanneer deze zich zal voordoen. Het is daarom van belang de 
ontwikkeling van alternatieve vormen van - duurzame - energie te stimuleren. Er gebeurt 
weliswaar al veel op dit gebied; het gaat er evenwel om zorg te dragen voor een brede 
toepasbaarheid van mogelijke alternatieven. Een voorbeeld is biodiesel; deze wordt in 
Duitsland en Frankrijk op grotere schaal toegepast dan in Nederland. 
Kernenergie is een uiterst omstreden energiebron. Uit een oogpunt van 002  uitstoot lijkt 
toepassing aantrekkelijk, daartegenover staat dat de afvalproblemen voor toekomstige 
generaties een ernstige milieubelasting zijn. Onderzoek kan er toe leiden dat op de langere 
termijn een oplossing gevonden wordt voor het afvalprobleem. Derhalve wordt onderzoek naar 
kernenergie (kernfusie) wel nagestreefd. 
Ten slotte vinden wij dat de distributienetten een publieke functie vervullen; er is immers voor 
de consument geen keuzevrijheid en van concurrentie is derhalve geen sprake. Zij moeten 
daarom in publieke handen blijven. 
Standpunten 
a. LibDem is voor een marktconform milieubeleid: het gaat er om de externe effecten van 
de milieuvervuiling te internaliseren: de milieuvervuiling moet in de prijs van het goed tot 
uitdrukking komen ("de vervuiler betaalt"). 
b. Dus geen subsidiering van zaken die voor de ontvanger toch al nuttig moeten zijn (zoals 
woningisolatie). 
C. Indien nodig is LibDem voorstander van tijdelijke subsidies om nieuwe technologieën te 
ontwikkelen. 
d. LibDem is voor de invoering van een (Europese) kerosineheffing. 
e. Wij moeten anticiperen op toekomstige energieschaarste door alternatieve energiebronnen 
te zoeken. 
f. Distributienetten blijven in publieke handen. 
g. Met kernenergie moeten wij behoedzaam omgaan, maar er rust geen taboe op. Onderzoek 
moet zeker voortgezet en gestimuleerd worden. 
11. Verkeer, vervoer 
Mobiliteit is essentieel voor onze economie. Het is daarom van belang het fileprobleem goed 
aan te pakken. Dat kan niet alleen door meer asfalt te leggen, maar ook door te zorgen voor 
een betere doorstroming op bestaande wegen. Dat kan bijvoorbeeld door het instellen van een 
groene golf met snelheidsindicatie op randwegen en in steden. Maar dat kan ook door meer 
snelheidsindicaties te geven op snelwegen, wanneer zich knelpunten voordoen. 
Daarnaast kan het wegverkeer ontlast worden door zorg te dragen voor een goed openbaar 
vervoer. Het openbaar vervoer is een overheidstaak: als reiziger kun je immers niet uit twee 
concurrerende spoormaatschappijen kiezen. Bij lijnbussen is dat in theorie denkbaar, maar in 
12 de praktijk leidt dat tot inefficiënties. De overheid dient daarom zorg te dragen voor een goed, 
frequent en betaalbaar openbaar vervoer met een goede dienstverlening. Er is in dit opzicht 
veel ruimte voor verbetering. 
Om het gebruik van het openbaar vervoer te vergemakkelijken, dient ook de aan- en afvoer 
naar stations verbeterd te worden. Dit is immers vaak een knelpunt, dat tot veel tijdverlies leidt. 
Hier kan het semi-openbaar vervoer een grotere rol spelen. 
In de eerste plaats taxi's. Het is van belang dat er meer en betaalbare taxi's komen. De 
taximarkt is een aantal jaren geliberaliseerd, doch dit is halfslachtig gebeurd, zonder goed over 
de consequenties na te denken. De overheid dient hier zijn rol als marktmeester op zich te 
nemen door zorg te dragen voor concurrentie en transparantie voor de consument. 
Ten tweede kan er een beter en overzichtelijker systeem komen van belbussen en gedeelde 
taxi's. Dit kan ook de bereikbaarheid in afgelegen gebieden verbeteren. 
Ten derde kan een stelsel van huurauto's en huurfietsen bij stations worden gecreëerd dan 
wel verder uitgebreid, waardoor het mogelijk moet zijn een reis gedeeltelijk met het openbaar 
vervoer en gedeeltelijk per fiets en auto te plannen. 
Standpunten 
a. Waar nodig dienen capaciteitsproblemen op de weg aangepast te worden door verbreding 
van bestaande wegen of aanleg van nieuwe. 
b. Daarnaast het fileprobleem aanpakken door een betere doorstroming: meer groene golf en 
slimme snelheidsindicaties. 
C. Het is van belang de autokosten variabel te maken onder gelijktijdige afschaffing van de 
vaste lasten als wegenbelasting en BPM. Het beprijzen van mobiliteit kan vooralsnog het 
beste plaatsvinden via het bestaande systeem van accijnsheffing op de brandstofprijs. Dat 
stimuleert zuinige brandstofgebruik door minder te rijden, in de file te staan en bevordert de 
verlaging van CO2-uitstoot. 
d. Indien een systeem van kilometerheffing wordt ingevoerd dient dat aan de volgende 
voorwaarden te voldoen: 
i. Door invoering van het rekeningrijden mogen de totale inkomsten van het Rijk niet 
stijgen: er mag per saldo geen sprake zijn van een lastenverzwaring voor de burger;  
ii. de kosten van de invoering en de inning zijn aanvaardbaar en staan in verhouding 
tot het te bereiken doel;  
iii. het systeem leidt daadwerkelijk tot gedragsveranderingen, zodat het effectief 
is;  
iv. de privacy van de automobilist is gewaarborgd; 
v. er is aansluiting met andere Europese landen zodat het verkeer uit andere landen in 
Nederland en van Nederlanders in andere landen niet aan onnodige belemmeringen 
wordt onderworpen en Nederlanders in het buitenland niet moeten betalen voor 
voorzieningen die in Nederland voor buitenlanders gratis zijn. 
Indien aan deze voorwaarden niet voldaan wordt, is LibDem tegen het invoeren van een 
systeem van kilometerheffingen. 
e. Openbaar vervoer is een overheidstaak. 
f. LibDem staat voor het versterken van het openbaar vervoer; onder meer dient dit veel 
klantvriendelijker te zijn. 
g. LibDem is voor het verbeteren aan- en afvoer naar stations, waaronder het invoeren van 
een systeem van huurauto's bij de stations, analoog aan het —nog verder te verbeteren 
- systeem van huurfietsen. 
h. LibDem is voor betere en betaalbare taxi's; de overheid dient zijn rol als marktmeester op 
zich te nemen en zorg te dragen voor een transparante, concurrerende markt. 
i. LibDem is voor stimulering van belbussen en deeltaxis. 
13 12. Huisvesting 
De Nederlandse woningmarkt laat grote onevenwichtigheden zien, die mede het gevolg zijn 
van verkeerde beleidskeuzes in het verleden. Zo is het voor starters op de woningmarkt zeer 
lastig een geschikte en betaalbare huur- of koopwoning te vinden. Er is te weinig aanbod, 
zeker op deelmarkten, hetgeen mede veroorzaakt wordt door te weinig doorstroming. De 
doorstroming wordt belemmerd door de overdrachtsbelasting voor koopwoning en door 
huurwaarden die langdurig ver beneden een marktconforme waarde liggen. 
De oplossing moet niet alleen gezocht worden in nieuwbouw, maar ook in een betere 
marktwerking. Dit zal leiden tot een hoger aanbod. 
Er moet daarom een integrale visie op de woningmarkt komen. Het huurbeleid moet 
marktconform zijn, zodat er meer betaalbare woningen voor iedereen zijn, ook voor starters 
op de woningmarkt. Ook dienen er meer mogelijkheden te komen om woningen tijdelijk te 
verhuren dan wel te verhuren met verminderde huurbescherming. Vaak worden woningen 
vanwege de te sterke huurbescherming niet eens op de markt aangeboden. 
Een serieuze bestudering verdient voorts een systeem waarin in principe (op termijn) het 
huurwaardeforfait en de overdrachtsbelasting worden afgeschaft en waarbij tevens ruimte 
ontstaat voor een herziening van de hypotheekrenteaftrek. Een optie daarbij is het omzetten 
in een  'tax  credit', waarbij eenieder zijn betaalde hypotheekrente tegen hetzelfde tarief kan 
aftrekken, zodat er geen onderscheid meer is tussen de hogere en de lagere inkomens. 
Daarnaast kan het aanbod van woningen worden vergroot door er voor te zorgen dat de 
geplande nieuwbouw ook daadwerkelijk gerealiseerd wordt. De processen in het kader van 
ruimtelijke ordening moeten worden herzien, zodat belangen sneller afgewogen kunnen 
worden en de periode tussen planontwikkeling en planuitvoering sterk kan worden verkort. 
Standpunten 
a. LibDem is van mening dat er een integrale visie op de woningmarkt ontwikkeld moet 
worden, waarbij zowel de markt voor huurwoningen als voor koopwoningen wordt herzien; 
- elementen hierbij zijn: herziening hypotheekrente (omvormen tot  tax  credit), 
afschaffen overdrachtsbelasting en huurwaardeforfait, meer mogelijkheden voor 
tijdelijk huren, verbetering doorstroming, aanbod op woningmarkt verhogen; 
- randvoorwaarde daarbij is dat er geen schokeffecten zijn: hervormingen worden 
geleidelijk doorgevoerd, zodat bestaande verplichtingen kunnen worden nagekomen 
en eenieder tijdig op mogelijke wijzigingen kan inspelen. 
b. LibDem is voor een herziening van de procedures in het kader van de ruimtelijke ordening, 
zodat belangen sneller afgewogen kunnen worden en de periode tussen planontwikkeling 
en planuitvoering sterk kan worden verkort. 
C. Speculatie van landbouwgronden wordt tegengegaan door versterking van het 
voorkeursrecht voor gemeenten om gronden tegen de marktprijs voor landbouwgrond aan 
te kopen. 
d. Wijk- of buurtparticipatie door bewoners wordt gestimuleerd via de gemeenten door een 
buurtbudget. 
14 13. Landbouw 
De landbouw vormt voor Nederland een van de belangrijkste economische sectoren. Niet 
alleen wordt door de hoogwaardigheid van de sector bijgedragen aan een goede exportpositie 
van Nederland, maar ook biedt de landbouw en met name de aan de landbouw gerelateerde 
leveranciers en afnemers veel werkgelegenheid. Daarnaast is de landbouw in hoge mate 
betrokken bij onze natuurlijke omgeving en het landschap. LibDem wil een evenwicht tussen 
enerzijds ruimte aan de ontwikkeling van de landbouw als mededrager van economie en 
landschap en anderzijds de eisen aan voedselveiligheid en de milieudoelstellingen. 
Standpunten 
a. Met het oog op de verdere vrijmaking van de wereldhandelsprijzen kiest LibDem daarbij 
niet voor bescherming, die op de lange termijn onhoudbaar en onbetaalbaar wordt, maar 
voor het stimuleren van innovatie in bedrijfsvoering en nieuwe gewassen. Daarbij vormt het 
uitgangspunt voor de kwaliteit en veiligheid de uitkomsten van wetenschappelijk onderzoek. 
b. Beheerovereenkomsten tegen een reële vergoeding vormen een goede basis om natuur en 
landschap door agrariers te laten verzorgen. 
C. Veilig voedsel dient het vertrouwen van de burger te hebben. Degelijke betrouwbare en vrij 
beschikbare informatie is daarvoor een randvoorwaarde. 
Het is een overheidstaak om toe te zien op de eerlijke voorlichting. 
d. LibDem ondersteunt de ondernemers om reststromen uit de landbouw in te zetten voor 
energieopwekking zoals in biogasinstallaties. 
14. Cultuur 
Een goed cultuurbeleid hoort bij de kwaliteit van onze samenleving. In een evenwichtige vrije 
samenleving geeft een liberaal cultuurbeleid ruimte voor creativiteit en inspiratie. Het besef 
voor het Nederlands cultureel erfgoed en de noodzakelijke ruimte voor nieuwe kunstuitingen 
kan in een tijd waarin veel aandacht voor de economische belangen is, ten onrechte 
veronachtzaamd worden. De overheid heeft hierbij een voorwaardenscheppende en veelal 
ook opdrachtverstrekkende rol. Het beleid geeft aan kunstenaars de mogelijkheden om zich 
te ontplooien en ontwikkelen. Marktwerking geeft daarbij een gezonde prikkel om kwaliteit te 
leveren. Wanneer echter te veel aan de markt wordt overgelaten, leidt dat tot een verarming 
van de Nederlandse cultuur. 
Standrunten 
a. LibDem kiest voor het behoud het Nederlandse culturele erfgoed door meer geld aan onze 
monumenten en beschermde stads- en dorpsgezicht te besteden. 
b. De publieke omroep zal als platform voor de Nederlandse pluriforme samenleving. verstevigd 
worden om zo de spiegel van onze multiculturele samenleving te kunnen zijn. Kenmerkend 
voor de Nederlandse publieke omroep is de toegankelijkheid van de media op niet-
commerciële basis voor iedereen. Deze toegankelijkheid wordt democratisch gelegitimeerd 
door omroepverenigingen. 
15 15. Veiligheid, politie 
De zorg voor veiligheid van de ingezetenen is traditioneel een kerntaak van de overheid. 
Zonder veiligheid bestaat er geen vrijheid. 
Ook op dit gebied is er ruimte voor verbetering. Nog steeds wordt een te laag percentage van 
de misdrijven daadwerkelijk opgelost. Een effectieve criminaliteitsbestrijding verdient dan ook 
prioriteit. Dat geldt niet alleen voor de grote misdrijven, maar ook voor de kleine criminaliteit, 
inclusief het vandalisme. Gelet op de toenemende internationale criminaliteit, is daarbij een 
veel sterkere Europese dimensie aangewezen. Hoewel de bestrijding van terrorisme belangrijk 
is, mag deze slechts in het uiterste geval ten koste gaan van de privacy. 
Het opleggen van kwantitatieve doelstellingen voor de uit te schrijven bekeuringen leidt 
tot verkeerde prikkels. Dat is ook voor de politieagenten zelf frustrerend, omdat zij in feite 
met de verkeerde boodschap op pad worden gestuurd en daarmee aan geloofwaardigheid 
verliezen. Wel dient de politie op een adequate wijze verantwoording af te leggen over de 
criminaliteitsbestrijding. 
Het is voorts van belang dat de overheid het besef van normen en waarden versterkt. In dat 
kader is het onbegrijpelijk dat al jarenlang in Nederland fietsendiefstal op grote schaal wordt 
getolereerd, zonder dat de overheid daar een vinger naar uitsteekt. Den Haag vergadert soms 
dagen over een toelage van € 35 op jaarbasis voor de minima. Maar tegelijkertijd komt het voor 
dat de burger soms drie keer per jaar voor een waarde van €150 of meer wordt bestolen. En 
dat overkomt doorgaans jongeren. Een cynischere wijze om de jongeren besef van normen en 
waarden bij te brengen is niet denkbaar. Wij stellen daarom een systeem voor waarbij iedere 
fiets een identificatienummer krijgt en een bijbehorend pasje. Wie een fiets koopt zonder dat 
pasje is een heler. Dit is de enige manier om de fietsendiefstal effectief te bestrijden. 
Standpunten 
a. Het is noodzakelijke het percentage opgeloste misdrijven te verhogen; dit kan door een 
efficiëntere en professionelere werkwijze bij de politie. 
b. Meer aandacht voor Europese samenwerking bij criminaliteitsbestrijding. 
C. De inzet van de politie moet gericht zijn op een veilige samenleving en niet op het aantal uit 
te schrijven bekeuringen. 
d. Bestrijding van terrorisme blijft een hoge prioriteit houden; slechts in het uiterste geval mag 
deze ten koste van de privacy en de bescherming van het individu gaan. 
e. LibDem staat achter de ingevoerde identificatieplicht voor iedereen boven de 14 jaar. 
Aangezien deze verplichting door de overheid is opgelegd, acht LibDem het een logisch 
gevolg dat de overheid aan iedere burger eenmalig een gratis identiteitskaart (ter grootte 
van een bankpasje) ter beschikking stelt. 
f. Fietsdiefstal effectief bestrijden door invoering van een fietsidentificatienummer en 
bijbehorende fiets-eigenaarspas. 
16. Zorg 
De zorg is het afgelopen jaar ingrijpend veranderd. Positief aspect daarvan is dat het 
onderscheid tussen ziekenfonds- en particulier verzekerde is opgeheven. Maar in wezen bevat 
het stelsel een weeffout en zijn sommige aspecten niet goed doordacht. 
Dat betreft in de eerste plaats de reden van de stelselwijziging, die vooral geïnspireerd is door 
het stijgende aandeel van de zorg in het bruto nationaal product (BNP). 
Een zekere stijging van het aandeel zorg in het BNP is onvermijdelijk en ook acceptabel. Deze 
ii;i wordt onder meer veroorzaakt doordat de productiviteit in de dienstensector minder snel stijgt 
dan in de goederensector; hierdoor neemt de relatieve prijs van de diensten toe (het zgn. 
Baumol-effect). Ook zal een gestegen individuele vraag aan de stijging van het aandeel van de 
zorg hebben bijgedragen. Het is dus logisch dat het aandeel van de zorg in het BNP toeneemt. 
Maar ernstiger is dat het nieuwe stelsel in wezen de keuzevrijheid van patiënt en arts 
belemmert en dat het tot veel bureaucratie leidt. Dit zal op den duur ten koste van de kwaliteit 
van de zorg gaan. Het is daarom van belang het stelsel zodanig aan te passen dat deze 
keuzevrijheid hersteld wordt. De regierol die verzekeraars nu hebben - het 'inkopen van zorg' - 
moet daarbij verdwijnen. Aldus kunnen de goede aspecten van het nieuwe stelsel gehandhaafd 
blijven, waarbij wel een beter doordacht systeem gerealiseerd wordt. 
Tenslotte kan worden opgemerkt dat het stelsel van DBC's (diagnose behandeling combinatie), 
zoals dat sinds een jaar geldt en het dragen van een eigen risico door de patiënt twee 
begrippen zijn die haaks op elkaar staan. Eén van beide dient daarom afgeschaft te worden. 
Standpunten 
a. LibDem wil de hervormingen in de zorg niet terugdraaien, wel de weeffouten corrigeren. 
b. LibDem wil de regie weer terug bij arts en patiënt en niet bij de verzekeraars. 
c. LibDem is voor een beter doordacht stelsel van declaraties en prikkels voor efficiency. 
d. De bureaucratie in de zorg kan en moet aanzienlijk verminderd worden. 
e. LibDem is voor het langer zelfstandig wonen van ouderen en verkorting van de 
opnameduur in ziekenhuizen. Dit vraagt om een versterking van de kwaliteit van de 
thuiszorg. De hogere kosten daarvoor worden gefinancierd door de besparingen in de 
duurdere zieken- en verzorgingshuizen. 
17. Vergrijzing 
Het 'probleem' van de vergrijzing wordt veroorzaakt door de overgang van een snel groeiende 
bevolking naar een stabiele bevolking met een evenwichtige opbouw. Op zichzelf is dat een 
gunstige ontwikkeling. 
Tot nu toe is de aandacht eenzijdig gericht geweest op de financiering van de vergrijzing. 
Even belangrijk, zo niet belangrijker, is de productie van ons nationaal inkomen bij een 
stabiele bevolkingsopbouw. De huidige pensioengerechtigde leeftijd (65 jaar) is vastgesteld 
aan het eind van de negentiende eeuw, toen de resterende levensverwachting van een 
pensioengerechtigde slechts enkele jaren was. Inmiddels is de levensverwachting aanzienlijk 
gestegen en is ook de gezondheid van de ouderen sterk verbeterd. Dit pleit ervoor de 
pensioengerechtigde leeftijd geleidelijk op te trekken. Een verhoging van bijvoorbeeld een 
maand per jaar geeft geen grote schokeffecten. Iemand die nu 55 jaar is, heeft dan 10 jaar om 
er aan te wennen dat hij 10 maanden langer zal moeten werken. Daarentegen vinden wij dat 
aan de hoogte van de AOW niet getornd moet worden. Het gaat om rechten die in de loop van 
een werkzaam leven zijn opgebouwd en het geeft geen pas om de spelregels te wijzigen op 
een moment dat de spelers er niet meer op kunnen inspelen. Dus geen (verdere) fiscalisering 
van de AOW. 
Wel dient de overheid een actief beleid te voeren om meer ouderen aan het werk te krijgen. 
Dat is een essentieel onderdeel van een flexibele arbeidsmarkt. In dat verband moet er een 
cultuuromslag plaats vinden. In Nederland heerst er - in tegenstelling tot de bijvoorbeeld de 
17 Verenigde Staten - nog te veel een cultuur waarbij eenieder die ouder is dan pak weg 40 jaar 
als oud en minder geschikt voor de arbeidsmarkt wordt gestigmatiseerd. Dit gaat niet alleen ten 
koste van de betrokken werknemers, die zich daardoor aan de kant gezet voelen, maar ook 
ten koste van de economische groei. De overheid zegt wel dat er meer ouderen aan het werk 
moeten, maar in de praktijk blijkt dat zelfs de overheid veel oudere werknemers aan de kant 
zet. Dit moet drastisch veranderen: de overheid dient niet alleen het goede voorbeeld te geven, 
maar een beleid te voeren dat ook in de marktsector een cultuuromslag bewerkstelligt, zodat 
de oudere werknemers weer naar waarde geschat kunnen worden. 
Standpunten 
a. De AOW wordt niet gefiscaliseerd. 
b. Vooralsnog is niet aangetoond dat de AOW onbetaalbaar zou zijn. Mocht dat wel het geval 
zijn, dient aan de hoogte van de AOW niet getornd te worden. Wel valt te overwegen, 
indien nodig, de pensioengerechtigde leeftijd geleidelijk met één maand per jaar te 
verhogen. 
C. LibDem geeft hoge prioriteit aan een actief beleid om ook oudere werknemers aan de slag 
te houden; dit vergt een cultuuromslag bij overheid en bedrijfsleven. 
18. Buitenlands beleid 
Bij het buitenlands beleid zal onvermijdelijk een steeds grotere rol voor de Europese Unie 
zijn weggelegd. Dit is de enige manier waarop wij als Europese landen nog invloed in de 
wereld kunnen uitoefenen. Maar dit zal een geleidelijk proces zijn, dat mede afhangt van de 
ontwikkelingen van de Europese Unie op institutioneel vlak. 
Wij zijn voorstander van een buitenlands beleid dat onze eigen normen en waarden centraal 
stelt, waarbij het van belang is respect te hebben voor de normen en waarden van andere 
culturen, voor zover deze niet op gespannen voet staan met de onze. 
Wij willen terughoudendheid betrachten met het verlenen van steun aan landen die zelf de 
uitgangspunten van hun eigen rechtssysteem niet respecteren. 
Standpunten 
a. Het buitenslands beleid is gericht op het bevorderen van vrede en stabiliteit in de wereld. 
b. Nederland draagt zo veel mogelijk bij aan het versterken van de internationale rechtsorde. 
C. Langzamerhand zal een steeds groter deel van het buitenlands beleid in Europese context 
worden gevoerd. 
d. Globalisering van de economie versterkt de noodzaak om de verschillen tussen de arme en 
rijken landen te verkleinen en om gelijkwaardigheid van landen in het economisch verkeer 
(wereld vrijhandel) na te streven. Verschillen zullen niet verdwijnen door arme landen aan 
een financieel infuus te leggen. 
V/ 
4: 
1E] 19. Burger en overheid, burger en politiek 
De burger heeft weinig vertrouwen meer in de politiek. De burger verwacht van de overheid dat 
er goed doordachte oplossingen voor de lange termijn worden geboden. Daar ontbreekt het nu 
aan. Dit heeft onder meer te maken met het gebrek aan diepgang in het politieke debat en de 
grote aandacht voor de waan van de dag. 
Het gebrek aan vertrouwen heeft te maken met het functioneren van de overheid, maar ook 
met het functioneren van de politiek. Eén van de belangrijke redenen is dat de controlerende 
taak van de Tweede Kamer onvoldoende is. De Tweede Kamer kan te weinig tegenmacht aan 
de regering bieden, waardoor bewindslieden meestal te lang aan het pluche blijven kleven, 
of - zoals in september 2006 - vroegtijdig opstappen, zodat zij geen verantwoording aan het 
Parlement hoeven af te leggen. 
Een diepere achtergrond is het gebrek aan zelfstandig denken binnen de grotere fracties. Er 
heerst binnen de coalitiepartijen vaak een ijzeren fractiediscipline, die ten dienste staat aan 
de bewindspersonen in het kabinet. Waar behoefte aan is, is een duidelijkere tegenmacht en 
een verbetering van de werking van onze democratie. Hiertoe is het onder meer noodzakelijk 
dat de ondersteuning van de Tweede Kamer versterkt wordt. Maar ook moet de ministeriele 
verantwoordelijkheid duidelijker gedefinieerd worden; deze kan niet los gezien worden van de 
ambtelijke aansturing binnen het departement. 
Vaak bieden kleinere fracties inhoudelijk het beste tegenspel tegen de regering; zij zijn immers 
niet gebonden aan een regeerakkoord of andere voor de kiezer minder relevante belangen. 
Het politiek stelsel dient het bestaan van deze kleinere fracties dan ook te koesteren. Een 
vermindering van het aantal Kamerzetels dient dan ook met klem te worden afgewezen. 
Hetzelfde geldt voor het rechtstreeks kiezen van de Minister President of andere cosmetische 
ingrepen op staatsrechtelijk gebied, die er alleen toe dienen dat de controle op de macht nog 
sterker beperkt wordt. In hetzelfde stramien past de misvatting dat de grootste partij altijd 
de Minister President moet leveren. Dat is staatsrechtelijk onjuist en ook schadelijk voor 
de democratie. Wel zou het tot de mogelijkheden behoren dat de formateur door de Kamer 
gekozen wordt, mits er een duidelijke terugvaloptie is bij een patstelling, waarbij een beroep 
kan worden gedaan op de (Vice-)President van de Raad van State. 
De overheid dient er voor de burger te zijn en niet andersom. Dat betekent dat de overheid in 
al zijn handelen de burger zo veel mogelijk tegemoet moet komen. Wanneer de burger geacht 
wordt de wet te kennen (vooralsnog een fictie), dient de overheid hem daarin bij te staan door 
alle wetgeving op internet toegankelijk te maken. 
Standpunten 
a. Geen reductie van het aantal zetels in Eerste en Tweede Kamer. 
b. Geen onnodige drempels voor het deelnemen aan verkiezingen. 
C. Versterking democratische controle door betere ondersteuning Tweede Kamer. 
d. Iedere bestuurslaag draagt er zorg voor dat alle wetgeving (materieel en formeel) op 
een inzichtelijke manier op Internet beschikbaar is; zowel de volledige tekst als een korte 
samenvatting van de rechten en verplichtingen. 
e. Iedere bestuurslaag draagt er zorg voor dat burgers zich elektronisch kunnen abonneren 
op alle wijzigingsvoorstellen op een door hun aangegeven terrein. 
+++++ 
19 