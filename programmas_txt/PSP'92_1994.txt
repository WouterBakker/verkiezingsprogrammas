VERKIEZINGSPROGRAMMA 1994 - 1998 
PACIFISTISCH SOCIALISTISCHE PARTIJ '92 
o'Ap PACIFISTISCH SOCIALISTISCHE PARTIJ '92 
VERKIEZINGSPROGRAMMA 1994-1998 ILLUSTRATIES : VINCENT VAN BRINK  
LAYOUT : MICHEL VAN BRINK EN ANAND RADHAKISHUN 
UITGAVE PACIFISTISCH SOCIALISTISCHE PARTIJ '92 
PRIJS LEDEN ƒ3,00 
NIET LEDEN 1  4,00 
(exclusief verzendkosten) INHOUDSOPGAVE 
INLEIDING .............................................................blz. 3 
1 ECONOMIE ...........................................................blz. 7 
2 MILIEU ........... . .................................................. blz. 9 
NEDERLAND 
3 STAATSVORM ........................................................blz. 11 
4 POLITIE EN JUSTITIE ...................................................blz. 12 
5 SOCIALE ZEKERHEID EN WERKGELEGENHEID ...............................blz. 13 
6 EMANCIPATIE ........................................................blz. 15 
7 VOLKSGEZONDHEID ...................................................blz. 17 
8 ZORG IN DE ZORGSTAAT ...............................................blz. 19 
9 RUIMTELIJKE ORDENING ...............................................blz. 20 
10 VOLKSHUISVESTING ..................................................blz. 21 
11 VERKEER EN VERVOER ................................................blz. 23 
12 LANDBOUW .........................................................blz. 25 
13 DIERENBESCHERMING .................................................blz. 26 
14 ONDERWIJS .........................................................blz. 27 
15 WETENSCHAP EN TECHNOLOGIE ........................................blz. 29 
16 CULTUUR EN RECREATIE ...............................................blz. 30 
17 MEDIA ... . ..................... ................... . ..... . ........... blz. 31 
NEDERLAND EN DE WERELD 
17 BUITENLAND ........................................................blz. 32 
18 VREDE EN OORLOG ...................................................blz. 33 
19 ONTWIKKELINGSSAMENWERKING ........................................blz. 34 
20 BEVOLKINGSVRAAGSTUK ...............................................blz. 36 
21 VLUCHTELINGEN .....................................................blz. 37 
22 DISCRIMINATIE .......................................................blz. 38 INLEIDING 
In de strijd voor een moderne maatschappij, gebaseerd op socialistische en pacifistische 
uitgangspunten, is het zinvol gebruik te maken van de mogelijkheden die de parlementaire 
democratie in kapitalistische landen biedt. Het is een illusie, te veronderstellen dat we langs 
deze weg de maatschappij radicaal kunnen veranderen. Dit zal immers tot niets anders leiden 
dan tot medebeheer van het kapitalisme. Wel door de parlementaire organen te gebruiken als 
platform voor het uitdragen van onze analyse van de huidige kapitalistische maatschappij en van 
onze socialistische toekomstvisie. 
De noodzakelijk veranderingen waarom het gaat, zullen echter in de maatschappij zèlf 
moeten plaatsvinden door het verzet van onderop, in allerlei vormen, tegen de machts- en 
bezitsverhoudingen, waardoor slechts enkelingen de touwtjes in handen hebben. Een pacifis-
tisch-socialistische partij kan hierin een wezenlijke rol vervullen, door het initiëren, het stimule-
ren en vooral het bundelen en het ideologiseren van het verzet, dat zich immers dikwijls speciali-
seert op één bepaald terrein. 
Parallel aan een radicale omwenteling van de sociale en economische machtsverhoudin-
gen, uitgevoerd door grote delen van de bevolking zelf, dienen socialistische partijen, wanneer 
de bevolking in meerderheid ook op hen stemt, hun parlementaire verantwoordelijkheid te 
nemen door langs democratische weg via wet- en regelgeving de politiek-juridische structuren in 
socialistische zin te hervormen. Zo zal de eigendom van de produktiemiddelen moeten worden 
geherdefinieerd als de werkers de bedrijven bezetten en de produktie willen voortzetten. 
HET KAPITALISME 
Het kapitalisme lijkt slechts goeds te brengen. Het heeft voor het merendeel van de bewoners 
van de ontwikkelde landen immers hoge niveaus van materiële welvaart met zich gebracht. Er 
wordt echter maar al te vaak vergeten dat de stijgende welvaartsniveaus in ons deel van de 
wereld gepaard zijn gegaan met een toegenomen ongelijkheid. De structurele uitbuiting van de 
arme landen door de rijke gaat onverminderd door en ook binnen de ontwikkelde landen is men 
er niet in geslaagd de materiële welvaart rechtvaardig te verdelen. 
Het kapitalistische systeem houdt zichzelf in stand door steeds opnieuw behoeften te 
creëren en te bevredigen. In gelijke tred met de stijging van het consumptieniveau wordt er 
armoede geproduceerd en gereproduceerd. Uiteraard heeft dit een vernietigende invloed op de 
aard van de intermenselijke verhoudingen. Maar ook het milieu begint de gevolgen te ondervin-
den van de voortdurende produktiegroei. 
Het kapitalisme heeft tot nog toe geen oplossingen gevonden voor de problemen die het 
veroorzaakt heeft, en ook in de toekomst zal dit binnen het kapitalistische systeem niet lukken. 
Het systeem is gebaseerd op ongelijkheid en armoede. De frustraties die dit bij mensen oproept, 
worden letterlijk weggeknuppeld. Het militarisme heeft feitelijk de functie om de bestaande 
machtsverhoudingen te bestendigen en de ongelijkheidsmaatschappij in stand te houden. De 
wereld blijft dan ook, ondanks het beëindigen van de Koude Oorlog, in de greep van een enorme 
bewapening. Met name de verfijning van de op massamoord gerichte wapentechnologie gaat 
onverminderd door. Dit alles voornamelijk -naast het feit dat de economische grootmachten 
(Europa, VS en Japan) behoefte hebben aan militair machtsvertoon tegenover elkaar in hun 
3 onderlinge concurrentiestrijd- om te voorkomen dat de Derde Wereld zich ontworstelt aan de 
neo-koloniale uitbuiting. 
HET SOCIALISME 
Een samenleving die ernst wil maken met de mensenrechten, kiest voor het socialisme. 
Socialisatie is een kernbegrip in het socialisme; eigendom en beheer van de produktiemiddelen 
behoren in handen te zijn van de gemeenschap. Wanneer de bevolking zelf de zeggenschap 
heeft over de produktie en de produktiemiddelen in het algemeen en de werkers in bedrijven en 
instellingen zelf het interne beheer uitoefenen, kan men de arbeidsverhoudingen eerlijk en gelijk-
waardig regelen op een democratische wijze, evenals aard en doel van de produktie. Naast 
vergroting van de democratie in politiek verband staat het socialisme zo een democratisering va 
n de economische verhoudingen voor: geen arbeid zonder zeggenschap! 
Socialisatie van de produktiemiddelen is een voorwaarde tot het oplossen van de 
overheersende problemen van ongelijkheid, oorlog en milieubederf. Onder andere om te 
voorkomen dat de particuliere sector in een gemengde economie de boventoon gaat voeren, 
behoort de socialisatie volledig te zijn. Waar democratische organen zelf aard en richting van de 
proGuktie bepalen, zal de produktie worden afgestemd op de daadwerkelijke behoeften, binnen 
de grenzen, die de gemeenschap zelf daaraan stelt. Bewuste participatie van allen die daaraan 
kunnen deelnemen, is dan ook een noodzaak om de maatschappij draaiende te houden. 
Solidariteit moet echter behouden blijven over de grenzen van de eigen regio en 
belangen heen. Daarnaast verlangen de handhaving en verdere ontplooiing van de mensenrech-
ten overkoepelende politieke verbanden op landelijke en internationale schaal. Algemene 
wetgeving, die de rechten vastlegt, die individuele burgers tegenover de gemeenschap en 
tegenover elkaar kunnen doen gelden (burgerlijke rechten, strafrecht, rechten op gezondheids-
zorg, onderwijs , sociale voorzieningen, etcetera), dient op centraal niveau te worden vastge-
steld, opdat alle burgers gelijkberechtigd blijven. Decentralisatie mag niet ontaarden in lokale 
willekeur of onevenwichtige regionale machtsconcentraties. 
Ook het openbaar bestuur dient in handen te zijn van de gemeenschap. Decentralisatie 
van de besluitvorming staat voorop; beslissingen die door een gemeenschap kûnnen worden 
genomen, dienen ook door die gemeenschap te worden genomen. Iedereen wordt zo bij de 
politieke besluitvorming betrokken. Politiek is te belangrijk om alleen aan beroepspolitici over te 
laten. 
Geboorte en afkomst mogen geen enkele rol spelen bij het vervullen van functies en het 
bezetten van vacatures. In een pacifistisch-socialistische samenleving is dan ook geen plaats 
meer voor een koningshuis of andere familiebedrijven. Al is een blauwdruk van het socialisme onmogelijk, een aantal aspecten kunnen zeker 
worden genoemd zoals: 
1) Verregaande decentralisatie van de economische en politieke besluitvorming; 
2) Hoewel een redelijke keuzemogelijkheid van bepaalde produkten voor de consument 
moet worden gewaarborgd, dient de huidige krankzinnige diversiteit te verdwijnen; 
3) Buitenparlementair verzet van een door democratische keuzen benadeelde minderheid 
zal zinvol en dus mogelijk blijven, omdat er altijd sprake zal zijn van een relatieve schaar-
ste-economie. 
De bevolking kan zich zowel op (sub)lokale, regionale, landelijke als internationale schaal 
verenigen in democratische organen. De reikwijdte van het afzetgebied van een bedrijf hoort te 
bepalen onder de zeggenschap van welke territoriale gemeenschap het valt. De planning van de 
produktie van een bedrijf van slechts lokale betekenis wordt dan ook enkel door de behoeften 
van die lokale gemeenschap bepaald. In de voormalige Oostbloklanden maakte de staat, en niet 
de gemeenschappen, de dienst uit. De staat bepaalde wat en hoe geproduceerd werd. 
Bovendien was de staat ondemocratisch georganiseerd. Het op één lijn stellen van een socia-
listische maatschappij waarvoor wij ons inzetten en de maatschappijen in de voormalige Oost-
bloklanden, is dan ook onterecht. 
Al is het socialisme niet het middel tegen alle kwalen, voor de grote problemen, veroorzaakt en 
in stand gehouden door het kapitalisme, is het socialisme wel de aangewezen weg. 
HET PACIFISME 
Een samenleving die ernst wil maken met de mensenrechten, kiest voor geweldloosheid als 
norm en uitgangspunt. 
Wij maken een onderscheid tussen politiek en persoonlijk geweld. Dit laatste is niet altijd te 
voorkomen en kan ook niet altijd veroordeeld worden. Bij politiek geweld moeten we een 
onderscheid maken tussen politie-optreden en militair ingrijpen. Niet bij voorbaat en onder alle 
omstandigheden kan politie-optreden worden uitgesloten. Controleerbaar, rechtmatig politie-op-
treden wordt door ons niet afgekeurd. Geheimhouding en ontbreken van zeggenschap bepalen 
het karakter van een leger. Het leger is per definitie oncontroleerbaar en ondemocratisch. 
Als begripsbepaling van het pacifisme is "strijd voor minimalisering van geweld" een 
misleidende kwalificatie. Het standpunt kan niet zijn:"Oorlog mag, maar dan wel met zo min 
mogelijk geweld". Het standpunt dient te zijn: Totale afwijzing van ieder oorlogsgeweld, als 
misdaad. 
Het denken in termen van militaire verdediging moet worden vervangen door het denken 
in termen van sociale/geweldloze verdediging. Dat is niet alleen een vereiste van minimale 
beschaving, het is ook een eis van redelijkheid, daar militaire verdediging alleen nog maar kan 
leiden tot collectieve zelfmoord. Kiezen voor overleven van de mensheid betekent kiezen voor 
afschaffing van alle militaire instituten. Ordehandhaving door een centrale, uitsluitend als VN-macht herkenbare laagbewapende 
vredesmacht kan ook niet bij voorbaat en onder alle omstandigheden worden uitgesloten. Echter 
ook hier geldt dat vrede niet wordt bevorderd door oorlog te voeren. Bovendien zal er nog het 
een en ander veranderd moet worden in de Organisatie van de VN. Zo dient bijvoorbeeld het 
vetorecht in de Organisatie van de VN te worden afgeschaft. Per geval moeten de werkelijke 
doelstellingen voor de inzet van de laagbewapende vredesmacht kritisch worden getoetst aan 
de normen van internationale mensenrechtenverdragen. 
PACIFISME EN SOCIALISME, SOCIALISME EN PACIFISME 
Eerbiediging van de mensenrechten vormt het verband tussen socialisme en pacifisme. Noch in 
het kapitalisme noch in de oorlogvoering is eerbiediging van de mensenrechten mogelijk! 
Niet-socialisten kunnen om uiteenlopende redenen pacifistisch handelen voorstaan en 
evenzo kunnen socialisten, om een socialistische maatschappijvorm te verwezenlijken, overgaan 
tot het gebruik van geweld. De praktijk heeft echter laten zien dat in Staten waar geweld werd 
gebruikt in naam van het socialisme, de regimes in dictaturen ontaardden, al of niet met een 
sausje van menselijkheid. 
Zolang nationaal en internationaal kapitalistische structuren overheersen, zal de 
tegenstelling tussen arm en rijk (de ongelijkheid) blijven voortbestaan. Economische en politieke 
machtsmotieven zullen steeds weer aangegrepen worden om oorlog te voeren. Er is dan ook 
geen enkele reden om aan te nemen dat het gebruik van geweld als middel in de toekomst, bij 
het blijven voortbestaan van de kapitalistische structuren, minder zal worden toegepast dan in 
het verleden. Internationaal socialisme zien we daarom als een voorwaarde voor vredesopbouw. 
Anderzijds zal een maatschappij, gebaseerd op materiële gelijkheid en immateriële gelijkwaardig-
heid, alleen kunnen bestaan als deze maatschappij gevrijwaard is van geweld en wapens. 
Pacifisme is dan ook een voorwaarde voor het kunnen functioneren van een socialistische 
maatschappij. 
Socialisten zullen een verbeten strijd moeten voeren tegen het kapitalisme. Daarbij kan 
niet worden uitgegaan van het middel van militair geweld, omdat daardoor de doeleinden van de 
strijd geperverteerd en verminkt zullen worden. Wie uit is op een maatschappij waarin de 
menselijke waardigheid centraal staat, waarin iedereen zich, binnen een sociale context, vrij zal 
kunnen ontplooien, zal ook in de aanloopfase moeten uitgaan van goede menselijke verhoudin-
gen. Dit alles in het besef dat de wereld socialistisch zal zijn, of niet zal zijn!  
IV 1 ECONOMIE 
A INTERNATIONAAL 
"Het opvallendste kenmerk van de hedendaagse wereld is het feit, dat bijna tweederde van de 
mensheid in een toestand van armoede en ellende leeft, terwijl de resterende minderheid de 
gevolgen begint te bespeuren van een overconsumptie als resultaat van ongecontroleerde 
economische groei, die het natuurlijke  en menselijke milieu verwoest." 
Uit: Het Bariloche-raøport voor de Club van Rome, 1978 
1 Nederland zal zich , bij voorkeur samen met andere landen, sterk moeten maken om aan 
de internationale ongelijkheid, in haar wreedste vorm tot uiting komend in de honger-
dood van miljoenen mensen, een einde te maken. Een ander financieringsstelsel dat 
arme landen bevoordeelt, is daartoe noodzakelijk. 
2 Nederland dient dan ook het Europees Monetair Stelsel  (EMS)  en het Internationaal 
Monetair Fonds (IMF) te verlaten. 
3 Mondiale zorgplicht en zorgvervlechting vergroten de kans op ontspanning en zal 
vredebevorderend werken. Als de wereldbevolking als zodanig de maat der dingen is, 
kunnen we onze toekomst beter gezamenlijk op poten zetten. Vandaar dat de PSP'92 
het noodzakelijk acht dat er een begin wordt gemaakt met het opzetten van een interna-
tionaal sociaal zekerheidsstelsel. 
1"IlIXTILI  
De toenemende ongelijkheid baart ons grote zorgen. Een sociale slachting, uitgedrukt in 
vergroting van de inkomensverschillen en het ontstaan van verpaupering moeten 
voorkomen worden. Wij streven dan ook naar een economisch stelsel, waarbinnen de 
mensen economisch gelijk zijn. Voor de komende vier jaren wenst de PSP'92 een sterke 
inkomensnivellering. 
2 Vooruitlopend op een algehele socialisatie' zijn reeds binnen het kapitalisme een aantal 
nationalisaties 2  nodig. In eerste instantie denken we hierbij aan banken, verzekerings-
maatschappijen en pensioenfondsen, maar ook aan de transportsector, het grondbezit 
en het bezit van onroerend goed. 
3 Op de lange termijn zien we de staat, zoals we die nu kennen, als een hinderpaal op 
weg naar het socialisme. Hierbij dient wel opgemerkt te worden dat de huidige onderne-
mingsvormen nog kwalijker zijn. De nationalisatie moet op een zo kort mogelijke termijn 
worden omgezet in een socialisatie. 
De grote geldfondsen van banken, verzekeringsmaatschappijen, bedrijfsverenigingen, 
sociale en pensioenfondsen dienen echter onderwerp van algemene regelgeving te 
1 socialisatie: het in handen brengen van de gemeenschap 
2 nationalisatie: het in handen brengen van de staat 
7 blijven, opdat alle burgers hier gelijke rechten kunnen doen gelden. Zij blijven daarom 
vallen onder de zeggenschap van de algemene overkoepelende landelijke vergadering of 
komen onder die van internationale democratische organen. Hetzelfde geldt voor 
bedrijfstakken, die goederen en diensten produceren van landelijk of internationaal 
belang, waar het de besluitvorming betreft over aard en globale richting van de produk-
tie. Het interne beheer en de gedetailleerde planning komen in handen van de producen-
ten zelf (de werkers van een bedrijf in gezamenlijkheid). 
4 Binnen het huidige kapitalistische systeem moet een nieuw begin worden gemaakt met 
een 'Wet op de Vermogensaanwasdeling'. Deze moet nadere uitwerking krijgen tezamen 
met verdere wetgeving, die uitbreiding van bevoegdheden en zeggenschap van onderne-
mingsraden regelt. 
5 De PSP'92 staat een programma van conversie voor, dat wil zeggen: de bestaande 
industrieën worden omgevormd tot werkplaatsen waar alleen maatschappelijk zinvolle 
produkten en goederen voor de particuliere consumptie worden gemaakt. Dit betekent 
onder andere dat het militaire produktieapparaat moet overstappen op niet-militaire 
produktie. 
6 Wij verlangen een onderzoek naar het economisch profijt dat vele bedrijven hebben 
(gehad) van de bewapeningspolitiek. 
7 Het opzetten van bijvoorbeeld een goed milieubeleid wordt beperkt doordat de produktie 
van goederen en aanbieden van commerciële diensten zich in de particuliere sector 
afspelen. Een nieuw economisch rekenmodel, waarin het leefmilieu een grote economi-
sche waarde krijgt, is noodzakelijk om een afweging tussen de maatschappelijke lasten 
en baten van de produktie mogelijk te maken. 
1.111 2 MILIEU  
Hoewel ecologie en economie een integrale eenheid zouden moeten vormen, zijn de begrippen in 
'de loop der tijd tegenover elkaar komen te staan. 'Het is nu tijd te kiezen voor het milieu. Duur-
zaamheid is daarbij een sleutelbegrip. Wij zijn medeverantwoordelijk voor het welzijn van 
medemens en toekomstige generaties. Aan deze verantwoordelijkheid kunnen noch mogen wij 
ons onttrekken. 
Grondstoffenvoorraden dreigen razendsnel uitgeput te raken door de kapitalistische wijze 
van produceren en consumeren. Dit beperkt de keuzemogelijkheden ja zelfs de overlevingskan-
sen van de generaties na ons. Bovendien houdt het de ontwikkelingslanden gevangen in een 
web van armoede en honger. Wij zullen moeten minderen! Minder en milieuvriendelijker 
consumeren, maar vooral ook produceren. 
Ten dienste van het verminderen van de industriële produktie -vooral in rijke landen als 
Nederland- moet worden gebroken met de huidige politiek van industrialisering. Deze politiek 
staat in het teken van permanente economische groei. In plaats van industriële groei is de-
industrialisering geboden, met als ondergrens een produktieniveau dat voldoende is voor het 
bevredigen van algemene basisbehoeften. Industrieën die hoofdzakelijk produceren voor onder 
anderen zieken of invaliden, dienen te worden ontzien. 
A INTERNATIONAAL 
1 De milieuproblematiek is een wereldwijd probleem. Hoewel niet elk land in even sterke 
mate verantwoordelijk kan worden gehouden, dient de milieuproblematiek op mondiaal 
niveau aangepakt te worden. 
2 Voor de huidige milieuproblemen zijn de westerse landen, waaronder Nederland, voor 
het grootste deel verantwoordelijk. Deze landen zullen dan ook de grootste offers 
moeten brengen. 
3 Duurzame ontwikkeling is in de ontwikkelingslanden veelal onmogelijk. Gebrek aan 
middelen maakt milieubehoud in veel gevallen tot een luxe. Armoedebestrijding is dan 
ook noodzakelijk (zie H.20: Ontwikkelingssamenwerking). 
4 Atoomproeven hebben het leefgebied van velen onbewoonbaar gemaakt. Legeroefenin-
gen ruïneren grote natuurgebieden. Niet alleen om humanitaire redenen, maar ook om 
het milieu te redden, dient er ontwapend te worden. De PSP'92 eist dat de Nederlandse 
regering nucleaire proeven waar ook in de wereld ondernomen, veroordeelt. B NEDERLAND 
1 De uitstoot en lozing van schadelijke stoffen dienen met alle mogelijke maatregelen 
teruggebracht te worden. We eisen daartoe onder andere: 
1.1 Naast een beperking van het autogebruik en -bezit door middel van een vergunningen-
systeem (zie H.1 1: Verkeer en Vervoer) ook het gebruik van schonere brandstoffen; 
1.2 Het opzetten van grootschalige herbebossingsprogramma's, om de uitstoot van 
kooldioxyde te compenseren; 
1.3 Een onmiddellijk verbod op het gebruik van CFK's en methylbromide; 
1.4 Een aanscherping van de emissie-eisen voor zwavel- en stikstofoxyden om de verzuring 
tegen te gaan. 
2 Het ontstaan van afval moet zoveel mogelijk worden voorkomen. Een brongerichte 
aanpak is noodzakelijk Afval moet waar mogelijk voor hergebruik geschikt worden 
gemaakt. Voorzieningen dienen dan ook onmiddellijk getroffen te worden. Verder beplei-
ten we een drastische beperking van het gebruik van niet- of slecht-afbreekbare 
materialen. 
3 Daar waar toch afval ontstaat, moet deze in Nederland verwerkt worden. Het is 
onaanvaardbaar dat ontwikkelingslanden en de voormalige Oostbloklanden de vuilstort-
plaatsen voor de westerse wereld worden. 
4 Gunstige effecten van schoonmaaktechnologieën worden vaak tenietgedaan door de 
voortdurende groei van milieu-onvriendelijke activiteiten. Zo is het effect van de kata-
lysator praktisch nihil door de voortdurende groei van het autoverkeer. Het heilige geloof 
in dit soort van technologieën dient dan ook plaats te maken voor een meer realistische 
benadering: duurzame ontwikkeling vereist een beperking van het gebruik van grondstof-
fen en energie' Bovendien is een overgang naar alternatieve, milieuvriendelijke energie-
bronnen noodzakelijk. Hierbij dient echter opgemerkt te worden dat de PSP'92 kernener-
gie niet als een alternatief ziet. 
5 Een verschuiving van de belastinggrondslag, van arbeid naar milieu (voornamelijk energie 
en grondstoffen) wordt door ons niet bij voorbaat afgewezen. Onder een aantal 
voorwaarden, waaronder de garantie dat de inkomensverschillen niet worden vergroot 
en de eis van flexibiliteit ten aanzien van de belastinggrondslag, juichen we de ecotax 
zelfs toe. 
6 Bovenal moeten consumenten bewust worden gemaakt van de ernst van de milieupro-
blematiek. Tegelijkertijd moet iedereen echter de mogelijkheid krijgen om milieuvriende-
lijk te consumeren. Naast de milieubelasting dient er een extra milieuheffing op milieuon-
vriendelijke produkten te komen. Uit de opbrengsten van deze milieuheffing kunnen dan 
milieuvriendelijke produkten gesubsidieerd worden. Hierdoor wordt het voor mensen met 
lage inkomens mogelijk milieuvriendelijk te consumeren. 
10 NEDERLAND 
3 STAATSVORM 
1 Centralistische staatsvormen, waartoe ook de Nederlandse monarchie behoort, belem-
meren en blokkeren democratisering, emancipatie en nivellering. Een eerste stap op weg 
naar de ontwikkeling van meer democratische bestuursvormen is de vorming van een 
republiek. De PSP'92 wil het koningshuis dan ook onmiddellijk afschaffen. 
2 De representatieve functies in de republiek kunnen vervuld worden door democratisch 
gekozen vertegenwoordigers, die hun taak bij toerbeurt vervullen. De republiek die wij 
voorstaan, kent dus geen president. 
3 In Nederland wordt de machtsuitoefening van de top naar beneden steeds intenser. De 
burgers kunnen nauwelijks meer weerstand bieden tegen deze machtsuitoefening. 
Afhankelijkheid van de macht moet daarom altijd en voortdurend gecompenseerd 
worden door recht op democratische controle over die macht. De PSP'92 wenst de 
ontwikkeling van democratische structuren die vanuit de basis komen, te stimuleren. 
4 De overheid heeft mede tot taak machtelozen te beschermen tegen de machthebbers. 
Dit betekent dan ook dat de rechtspositie van de burger ten opzichte van de overheid 
sterk verbeterd moet worden. Inspraakprocedures mogen niet beperkt blijven tot 
meeweten en meepraten van de burgers, maar moeten de burgers de gelegenheid geven 
om mee te beslissen. 
5 Referendum en volksinitiatief dienen ook zo spoedig mogelijk ingevoerd te worden. 
6 Volledige controle op de machtsuitoefening zal alleen dan mogelijk zijn, als de bureau-
cratie en haar technologische instrumenten geëlimineerd worden. Met name de centrale 
instituten die het menselijk doen en laten regelen, controleren en inperken, dienen 
geëlimineerd te worden. 
7 Persoonsregisters mogen alleen worden aangelegd met een vergunning, waarin aard en 
doel van het gebruik is bepaald. Ieder mens moet het recht hebben om de vastgelegde 
gegevens in te zien en onjuiste gegevens te doen verwijderen of te corrigeren. 
8 Hoewel democratisering in de huidige staatsvorm slechts mondjesmaat kan plaatsvin-
den, dient elke mogelijkheid die verandering in deze situatie kan brengen, onmiddellijk te 
worden aangegrepen. 
9 Naast het afschaffen van de Eerste Kamer en een uitbreiding van de Tweede Kamer 
pleiten we voor de uitbreiding van de huidige ombudsinstellingen (los van politieke 
partijen) tot een regionaal netwerk. 
11 4 POLITIE EN JUSTITIE 
1 Het rechtssysteem werkt steeds ten gunste van de gevestigde belangen, daar waar deze 
eigenlijk de functie zou moeten hebben om voorwaarden te scheppen voor maatschap-
pelijke veranderingen, waardoor onderdrukking en uitbuiting kunnen verdwijnen. De 
politie, als handhaver van het rechtssysteem, is vaak het tegendeel van 'je beste 
vriend'. Het besef van de juistheid van deze stelling, dringt steeds verder door. 
2 De politie mag de bevolking nooit afhouden van democratische rechten en vrijheden. 
Openheid en openbaarheid moeten het justitie- en politie-optreden gaan kenmerken. De 
controle van de bevolking op politie en justitie moet worden vergroot, niet andersom. 
3 Het politie-apparaat moet gedemilitariseerd worden. Het dragen van vuurwapens tijdens 
surveillances moet worden afgeschaft. De gemilitariseerde politie-eenheden, arrestatie-
teams en anti-terreurbrigades, alsmede de Mobiele Eenheid, moeten worden opgeheven. 
4 De BVD en de politieke inlichtingendiensten van rijks- en gemeentepolitie moeten ook 
worden opgeheven. De gegevens die deze diensten verzameld hebben, moeten, net als 
de Stasi-archieven, onmiddellijk toegankelijk worden; 
5 Het strafrecht moet hervormd worden. Qua zwaarte van de bestraffing dient er een 
verschuiving plaats te vinden van vermogensdelicten (zoals diefstal, inbraak en roof) 
naar op personen gerichte geweldsmisdrijven. Inbreuk maken op andermans goed wordt 
nu vaak zwaarder bestraft dan inbreuk maken op iemands fysieke en persoonlijke 
integriteit (mishandeling, 'potenrammen', incest, verkrachting en moord). De PSP'92 
staat ten aanzien van de berechting van opzettelijke wreedheden, begaan ten opzichte 
van personen, daarom niet afwijzend tegenover een rechtmatige vergelding in verhou-
ding tot de ernst van het misdrijf. De hulpverlening aan slachtoffers van zeden- en 
geweldsmisdrijven moet aanzienlijk worden uitgebreid. 
6 Militaire rechtspraak en alle vormen van tuchtrechtspraak moeten verdwijnen. 
7 De rechten van minderjarigen, zoals het recht om zelf een opleiding te kiezen, het recht 
op een eigen hulpverlener, arts of advocaat en het recht om een ouder of voogd te 
kiezen bij echtscheiding, moeten wettelijk worden vastgelegd. 
8 Het gebruik van zowel soft als hard drugs moet gelegaliseerd worden De verkoop van 
soft drugs zou onder dezelfde voorwaarden kunnen plaatsvinden als de verkoop van 
alcoholische dranken. Het verstrekken van hard drugs zou in handen moeten komen van 
de hulpverleningsinstellingen. In de grotere steden moeten ruimten voor het gebruiken 
van hard drugs worden ingericht. De handel in hard en soft drugs moet genationaliseerd 
worden. 
12 5 SOCIALE ZEKERHEID EN WERKGELEGENHEID 
Een daadwerkelijk sociaal klimaat kan alleen bestaan in een samenleving waarin de 
produktieverhoudingen zijn gewijzigd en waarin de economie is gesocialiseerd. 
2 Juist in een socialistische maatschappij, waar de, produktiesector in handen is van de 
democratische gemeenschap, kan een uitgebreide welzijns- en dienstensector worden 
gerealiseerd. Deze kan immers (ten dele) uit de opbrengsten van de primaire en de 
secundaire sector worden bekostigd. 
3 Zij die zich geen inkomen kunnen verwerven door arbeid, hebben recht op een gegaran-
deerd inkomen, voldoende om een menswaardig bestaan te kunnen leiden, onafhankelijk 
van hun leeftijd. De uitholling van het sociale-zekerheidsstelsel is ons een doorn in het 
Oog. Op korte termijn is een verhoging van alle onderinkomens noodzakelijk. 
4 De organisatie van de sociale zekerheid is onnodig ingewikkeld en kost daardoor de 
gemeenschap handenvol geld. Voor gedeeltelijk arbeidsongeschikten, die zelf graag 
(weer) aan de slag willen, komt de overheid met een actief werkgelegenheidsbeleid, 
gericht op de door henzelf als passend aanvaarde arbeid, waarbij zonodig werkgevers 
verplicht worden tot medewerking. Bovendien dient het onderscheid in de sociale zeker-
heidswetgeving tussen samenwonenden en alleenstaanden opgeheven te worden. De 
sociale verzekeringen, evenals de belastingen, moeten geïndividualiseerd worden. 
5 Het stelsel van minimumjeugdlonen moet verdwijnen. Deze lonen moeten worden 
opgetrokken naar het niveau van de volwassenen. De inkomens in het algemeen moeten 
snel genivelleerd worden. Loonsverhogingen worden daarom niet meer gegeven in 
procenten maar centen. 
6 De produktie moet op nut en wenselijkheid worden afgestemd. Dit heeft uiteraard 
consequenties voor onze visie op werkgelegenheid. De sollicitatieplicht moet, zolang 
kapitalistische produktiewijzen overheersen, worden afgeschaft. Het aantal zinvolle 
arbeidsplaatsen in de collectieve sector, zoals op het gebied van de maatschappelijke 
zorg, openbaar vervoer en onderwijs, moet drastisch worden uitgebreid. 
7 Vrouwen en etnische minderheden nemen een zwakke positie op de arbeidsmarkt in. Zij 
dienen dan ook voorrang te krijgen bij het bezetten van vrijkomende en nieuwe arbeids-
plaatsen via een beleid van 'positieve actie'. Vrouwen hebben net als mannen recht op 
werk buitenshuis. Van dit recht kunnen vrouwen alleen gebruik maken als mannen ook 
hun deel in het huishouden en in de opvoeding van kinderen op zich nemen. 
13 8 De werkglegenheid moeteerlijker verdeeld worden. Het is waanzinnig dat een deel van 
de bevolking wel het geld maar niet de tijd heeft om van het leven te genieten, terwijl 
een ander deel wel de tijd maar niet het geld heeft. Werkgelegenheid voor iedereen kan 
voorlopig alleen gewaarborgd worden door arbeidstijdverkorting. Deze kan op een aantal 
manieren gerealiseerd worden: 
8.1 Verkorting van de werkdag of werkweek; 
8.2 Recht om werk gedurende een aantal jaren te onderbreken voor een vervolgstudie; 
8.3 Invoering van een systeem van flexibele pensionering. Afwijking van de algemeen 
vastgestelde pensioengerechtigde leeftijd is alleen mogelijk op grond van de vrije wil van 
de betrokken werknemer; 
8.4 Recht op verlengd ouderschaps- en verzorgingsverlof; 
9 Verhoging van de minimuminkomens (-uitkeringen, AOW en staatspensioenen) met 
15%, te financieren door sterk nivellerende vormen van belastingheffing. 
10 Zolang democratisering van de economie niet is gerealiseerd, is staken een van de 
weinige middelen om veranderingen te bewerkstelligen. De stakingsvrijheid moet dan 
ook volledig zijn. 
14 6 EMANCIPATIE 
Bewustwording is noodzakelijk. Vrouwenstrijd, maar ook mannenstrijd is nog steeds nodig, 
omdat in onze samenleving ongelijkheid op basis van sekse voortduurt. De maatschappelijke 
positionering dient op een individuele afweging en niet op sekse te berusten. Zo komen wij tot 
de volgende standpunten: 
Het burgerlijk huwelijk dient te worden afgeschaft wegens de onmogelijkheid een strikte 
scheiding aan te brengen tussen de juridische en symbolische kant van de huwelijks-
sluiting. Een juridische basis voor elke samenlevingsvorm is essentieel om juridisch 
aanspraak te kunnen maken op rechten, en om de plichten ten opzichte van elkaar en 
van mogelijke kinderen vast te leggen. 
2 Alle relatievormen dienen voor de wet gelijk te zijn, inclusief netwerken die uit meer dan 
twee personen bestaan. Zolang er nog geen sprake is van gewenste regelgeving, 
kunnen partners die wensen samen te leven, een wettelijk erkend samenlevingscontract 
sluiten. De overheid dient de mogelijkheid te bieden zich te verzekeren tegen de schade, 
die voortijdige beëindiging van het samenlevingscontract met zich brengt. De pensioen-
wetgeving dient aan de nieuwe wetgeving te worden aangepast. 
3 De Rechten van het Kind dienen door wetgeving uitgebreid te worden. Zowel homo-, 
lesbo- als hetero-stellen, netwerken en alleenstaanden kunnen het ouderschap vervullen, 
daarbij de zorgplicht voor het kind in evenredigheid op zich nemend. De achterstelling 
van niet-wettige kinderen dient zo snel mogelijk te verdwijnen. Met nadruk stellen wij 
dat geen enkele samenlevingsvorm (inclusief man-vrouw) het "recht" heeft op een kind. 
4 Op vele gebieden dient de overheid initiatieven te nemen die bijdragen aan de doorbre-
king van stereotyperingen om op die manier gelijke kansen voor vrouwen en mannen 
mogelijk te maken: 
4.1 Het onderwijs dient zowel vrouwen als mannen gelijke vaardigheden te leren. Het 
onderwijs dient tevens bij te dragen aan de bewustwording van de nog steeds aanwezi-
ge stereotyperingen en de doorbreking daarvan; 
4.2 Mediareclame en andere reclamemiddelen dienen getoetst te worden op stereotype-
ringen; 
4.3 Discriminatie van vrouwen, in het bijzonder van allochtone vrouwen, dient door de 
overheid met alle wettige middelen bestreden te worden; 
4.4 Ieder volwassen persoon heeft recht op een eigen inkomen. De overheid dient voorwaar-
den te scheppen voor het creëren van banenplannen. Het verkorten van de werktijd is 
strikt noodzakelijk; 
4.5 Het opvoeden van kinderen moet gezien worden als volwaardig werk. De mogelijkheden 
tot kinderopvang moeten wel gegarandeerd worden; 
4.6 Diegenen die het samenlevingscontract aangaan, dienen de zorgplicht ten aanzien van 
de kinderen te garanderen. Verondersteld wordt, dat de natuurlijke ouders de zorgplicht 
op zich nemen; 
15 4.7 Alle anti-conceptiva dienen in het standaardbasispakket van de gezondheidszorg 
opgenomen te worden; 
4.8 In de Wet Zwangerschapsonderbreking dient de wachttijd van vijf dagen te verdwijnen. 
Vrouwen dienen zelf te beslissen over de beëindiging van de zwangerschap, ook 
minderjarige vrouwen. 7 VOLKSGEZONDHEID 
1 Iedereen behoort te kunnen beschikken over haar of zijn leven. Daarbij heeft men recht 
op medische, sociale en psychische hulp en begeleiding. Hulp bij zelfdoding mag niet 
leiden tot strafvervolging van de hulpverlener, mits de nog nader te formuleren zorgvul-
digheidseisen in acht worden genomen. 
2 De gezondheidszorg is belangrijk en dient voor iedereen in gelijke mate toegankelijk te 
zijn. De huidige tendens in de financiering van de gezondheidszorg, waardoor in de 
nabije toekomst niet iedereen meer gebruik kan maken van de medische voorzieningen, 
is onaanvaardbaar. Er moet één verplichte nationale ziektekostenverzekering worden 
opgezet voor alle mensen die zich in Nederland bevinden. De premie wordt 
geheven naar draagkracht. Het klassensysteem moet onmiddellijk worden afgeschaft. 
3 Het medisch personeel komt in loondienst van de instelling. 
4 De zorg behoort daar plaats te vinden waar dat voor de betrokkene het meest gewenst 
is. Dit voorkomt onnodige kosten en stigmatisering. Experimenten met diverse woonvor-
men, afgestemd op specifieke zorgbehoeften, dienen dan ook aangemoedigd te worden. 
Iedereen die personen met een geestelijke en/of lichamelijke handicap verzorgt, heeft 
recht op ondersteuning in de ruimste zin van het woord. 
5 Alleen indien de inhoud van het werk dat vereist, mag er een medische keuring of 
psychologische test plaatsvinden. De doelstelling van de keuring of test moet vooraf 
duidelijk zijn. 
6 Keuringen om verzekeringen af te kunnen sluiten, moeten onmiddellijk worden afge-
schaft. 
7 Iedereen heeft, als zij of hij dat wenst, recht op een periodiek algemeen onderzoek. 
8 Er moet meer aandacht worden besteed aan gezondheidsvoorlichting en het mondiger 
maken van (mogelijke) gebruikers van de gezondheidsinstellingen. Dit werkt preventief 
en op de langere termijn zelfs kostenbesparend. Huisartsenpraktijken moeten kleiner 
worden, waardoor de huisarts meer aandacht kan besteden aan individueel gerichte 
voorlichting. Uiteraard zal, net als bij andere vormen van voorlichting, de objectiviteit in 
9 het oog moeten worden gehouden. Voorlichtingsmaterialen dienen in alle gewenste talen 
beschikbaar te zijn. 
10 De preventie-activiteiten met betrekking tot verslavingen moeten worden uitgebreid. 
Ook de mogelijkheden om af te kicken dienen uitgebreid te worden. 
11 Om de mogelijkheden die de voortschrijdende technieken, zoals genetische manipulatie, 
ons bieden in toom te houden, is een doorlopende ethische discussie over de grenzen 
van de medische zorg noodzakelijk. In deze "brede" discussie dienen ook de grenzen van 
de eigen verantwoordelijkheid, van de mens tegenover de eigen gezondheid, aan de orde 
te komen. 
12 Verbetering van symptoombestrijdende medicamenten en medische ingrepen kosten veel 
geld. Dit geld kan op de lange duur met meer effect worden aangewend als het voor 
onderzoek naar de oorzaken van ziekten gebruikt wordt. Wetenschappelijk onderzoek 
naar de oorzaken van ziekten moet dan ook prioriteit hebben boven het onderzoek naar 
symptoombestrijding. 
17 15 Op kortetermijn dient de keuzevrijheid •van patiënt/cliënt voor hulpverleners in de 
reguliere gezondheidszorg gewaarborgd te worden. Overigens moet dit op de langere 
termijn ook ten aanzien van alternatieve geneeswijzen gaan gelden. 
16 Het is wenselijk dat zoveel mogelijk mensen een donorcodicil bij zich dragen. De wens 
van de betrokkene ten aanzien van het donorschap moet gerespecteerd worden. 
Commerciële handel in donororganen en -weefsel dient fel bestreden te worden. 
j[:] 8 ZORG IN DE ZORG STAAT 
Een mens ontwikkelt zich optimaal, wanneer hij vanaf de geboorte optimale zorg onder-
gaat. De kans op optimale zorg wordt groter naarmate de groep kleiner wordt. In een 
kleine groep van mensen is namelijk de mogelijkheid tot het opbouwen van relaties en 
identificatie het grootst. 
2 Zorg is in de huidige maatschappij verworden tot een deel van de economie. De zorg 
bepaalt zich enkel nog tot wat in een gegeven maatschappelijke context nut oplevert. 
De kosten-baten analyse heeft ook in de zorgsector haar intrede gedaan. Overigens is dit 
geheel in overeenstemming met de overheersende opvatting waarin de mens als 
kapitaalsfactor wordt gezien. De mens is in deze opvatting gedegradeerd tot een 
machine, met maar één verschil: afgedankte machines gaan in de sloop, afgedankte 
mensen in het steeds kleiner wordende vangnet. 
3 Zorgsystemen moeten kleinschalig worden, of binnen grote massieve organisaties 
gebaseerd worden op de kleine groep. Gedragscodes en eisen aan het zorgsysteem 
moeten zodanig worden opgebouwd dat de zorg zo optimaal mogelijk is. Dit betekent 
onder andere kleine afdelingen en een hoge mate van delegatie van verantwoorde-
lijkheid. 
4 Zorgsystemen moeten meer procesgericht en minder produktgericht zijn. De aandacht 
voor de mens moet in het zorgsysteem centraal staan. Fabrieksmatig werken, compleet 
met efficiency-verhogende maatregelen, hoort niet thuis in de zorgsector. 
5 Binnen de institutionele, chronische zorgverlening (gehandicapten-, ouderen-, psychiatri-
sche zorg) moeten aan wie daaraan behoefte heeft, zo veel mogelijk zeggenschap, 
zelfstandigheid, individuele leefruimte en privacy geboden worden, zowel binnen 
verpleeginrichtingen als begeleid-wonenvoorzieningen en dergelijke. Dit houdt dus niet in 
het onder het mom van 'zelfstandigheidsbevordering' de straat op schoppen van 
geesteszieken als een verkapte bezuinigingsmaatregel. Psychisch gehandicapten worden 
in het huidige beleid zo tot zwervers-tegen-wil-en-dank gemaakt. Dit is wreed en 
onmenselijk. 
6 De mens moeten we weer als mens leren zien en waarderen. De gelijkschakeling van de 
mens met een machine is de uitkomst van een eenzijdig op materiële waarden geori-
enteerde maatschappij. De maatschappij moet net als de zorg gehumaniseerd worden. 
19 9 RUIMTELIJKE ORDENING 
Economische belangen bepalen de verdeling van de schaarse ruimte in Nederland. De 
opeenhoping van wonen en werken in de Randstad heeft geleid tot landschapsbederf, 
verkeerschaos en woningnood. 
2 De scheiding van wonen, werken en recreëren heeft ons land geen goed gedaan. Grote, 
blijvende werkloosheid in het noorden en zuiden van het land is het gevolg van het 
uitblijven van een effectief spreidingsbeleid voor bedrijven. Het werk moet naar de 
mensen worden gebracht, niet andersom. De reeds in gang gezette ontvolking van het 
Zuiden en het Noorden kan alleen worden teruggedraaid door uitbreiding van de 
mogelijkheden tot scholing, verbetering van de infrastructuur en uitbreiding van de 
culturele voorzieningen. 
3 Een democratische verdeling van de ruimte is vanwege de economische belangen 
onmogelijk. We zien dan ook dat inspraakprocedures ten onrechte worden gebruikt ter 
legitimatie van het overheidsbeleid. De besluitvorming moet worden gedemocratiseerd. 
Dit betekent dat de bevolking direct bij de planvorming moet worden betrokken en dat 
zij zeggenschap krijgt over uitbreiding en vestiging van bedrijven. 
4 Optimale democratisering van de besluitvorming kan pas plaatsvinden als het grondbezit 
in handen is van de gemeenschap. 
5 De concentratie van bedrijfsruimten in de grote steden heeft ertoe geleid dat het wonen 
voor een groot deel uit de binnensteden is verdrongen. Slaapsteden vullen de groene 
ruimte buiten de stad en voor werk is men aangewezen op de stad. Woningbouw in 
groengebieden van bijzondere waarde buiten de steden moet worden verboden. Het 
karakter van landelijke gebieden (natuur- en landbouwgebieden) mag niet verder worden 
aangetast. Binnen de bebouwde gebieden moet gezocht worden naar ruimte voor 
woningbouw. Deze ruimte •kan worden gevonden door vermindering van verkeers- en 
parkeervoorzieningen en sterke uitbreiding van het openbaar vervoer. 
4011 10 VOLKSHUISVESTING 
De PSP'92 keert zich sterk tegen het huidige volkshuisvestingsbeleid. 
2 Door de woningmarkt veel meer aan het vrije marktmechanisme prijs te geven, beoogt 
men expliciet verschuivingen (letterlijk: verhuizingen) te bewerkstelligen naar inkomens-
klasse, vooral onder de bevolking van de grote(re) steden. 
Door het aandeel van de vrije sector in de totale woningvoorraad zo sterk te vergroten 
en tegelijkertijd de groepen van minimum tot modaal naar de goedkopere distributiewo-
ningen te stuwen, streven de huidige machthebbers ernaar om een instroom van 
koopkrachtige huurders en kopers vanuit de regio naar de (grote) steden op gang te 
brengen. Dit zou de grootstedelijke bevolking diverser van samenstelling maken. 
In feite vindt in de steden zelf langs deze weg een "ghettoïsering" op wijkniveau plaats. 
Alleen de slechtere en minder aantrekkelijke woningen (ook qua buurt) blijven voor de 
minder en minst draagkrachtigen over, die doorgaans toch al in die steden woonden. 
3 Daartegenover stelt de PSP'92: de gehele woningvoorraad dient uiteindelijk eigendom 
van de gemeenschap te zijn. Woningdistributie door een democratische overheid is een 
maatschappelijke noodzaak om tot een rechtvaardige woonruimteverdeling te komen. 
4 Het beheer over woningvoorraad dient geheel in handen te komen van enerzijds de 
gemeentelijke diensten voor (her)huisvesting en anderzijds van woningbouwverenigingen 
zonder enig winstoogmerk. Deze laatste dienen volkomen democratisch te zijn, met een 
controlerende en beslissingsbevoegde ledenvergadering die uit gekozen vertegenwoordi-
gers van alle bij de vereniging ingeschreven huurders en woningzoekenden bestaat. 
De woningbouwverenigingen behoren uit de gemeenschapskas volledig te worden 
gesubsidieerd en hebben een algemene maatschappelijke taakstelling: sociale woning-
bouw en woningdistributie. 
Binnen de huidige maatschappelijke verhoudingen, zolang er nog een grote particuliere 
markt functioneert, hebben zij zich uitsluitend op de lagere inkomensgroepen te richten. 
5 De woningnood is nog lang niet opgelost! Het ministerie van VROM dient daarom 
intensieve woningbouwprogramma's op te zetten voor de minder en minst draagkrachti-
gen. De subsidieregelingen voor groot onderhoud en sociale nieuwbouw dienen 
onverkort te worden gehandhaafd en uitgebreid. 
6 De huursubsidieregeling is per definitie een open-einde-regeling en kan dus niet voor 
jaren aan een vast maximumbudget worden gebonden. De PSP'92 wil verhoging van de 
subsidiebedragen voor de laagste inkomensklasse. Wij eisen onverkorte handhaving van 
de doelstelling van de oorspronkelijke doelstelling van de huursubsidieregeling: het 
bereikbaar maken van aangename woonruimte van goede kwaliteit juist voor de lager en 
laagstbetaalden. Behoorlijke huisvesting is een sociaal mensenrecht en behoort niet 
afhankelijk te zijn van welstand. 
7 De PSP'92 propageert duurzame, gevarieerde kwaliteitsbouw, bereikbaar voor iedereen. 
Al zijn de stichtingskosten in het begin hoger, door de duurzaamheid verdienen de 
aanvankelijke investeringen zich dubbel en dwars terug: de onderhoudskosten zijn lager 
en er hoeft minder vaak en minder ingrijpend te worden gerenoveerd. Ook de noodzaak 
van sloop zal zich pas decennia tot een eeuw later voordoen in vergelijking met 
goedkope massabouw. 
21 8 Milieuvriendelijk bouwen moet veel meer aandacht krijgen dan nu het geval is. Met 
eenvoudige voorzieningen kunnen grote besparingen in het energiegebruik bereikt 
worden. 
9 In het kader van de woningnood zouden mensen in ieder geval niet afgeschrokken 
mogen worden om bij elkaar te gaan wonen. De voordeurdelersregeling, een strafmaat-
regel gericht tegen uitkeringsgerechtigden die willen samenwonen, moet onmiddellijk 
worden afgeschaft. 
10 In het algemeen geldt dat bij nieuwbouw meer moet worden uitgegaan van de wensen 
die leven bij de bevolking. De bestaande woningvoorraad moet dan ook worden 
uitgebreid met betaalbare woningen, grote woningen geschikt voor woongroepen en 
woningen voor eenpersoonshuishoudens. Eveneens zou moeten worden bekeken of een 
betere verdeling van het vloeroppervlak mogelijk is. In dat geval zullen minder woningen 
hoeven worden gebouwd en kan worden volstaan met het verbouwen van oude 
woningen. 
11 Woningen moeten betaalbaar blijven. Speculatie moet worden tegengegaan. Woningbe-
zit is alleen toegestaan voor particulieren als er door de eigenaar in de woning gewoond 
wordt. De huurverhogingen van de laatste jaren moeten worden teruggedraaid en het 
kraken van woningen en bedrijfspanden moet niet langer strafbaar worden gesteld. 
22 11 VERKEER EN VERVOER 
De overheid heeft jarenlang het autobezit en -gebruik blind gepropageerd en gestimu-
leerd. Daarbij is ze voorbijgegaan aan alle negatieve gevolgen. De maatschappelijke 
kosten van verkeersvoorzieningen, ongevallen, politieapparaat en milieuvervuiling rijzen 
de pan uit. Maar ook het openbaar vervoer heeft' geleden onder het massale autoge-
bruik. Minder klanten betekende tariefsverhogingen en opheffing van lijnen; dit zijn 
maatregelen die het autogebruik bepaald niet ontmoedigen. 
2 De automobiliteit moet krachtig worden teruggedrongen en tegelijkertijd moet het 
openbaar vervoer tot een aantrekkelijk alternatief worden gemaakt. Het openbaar 
vervoer dient veel goedkoper te worden en het aantal verbindingen moet drastisch wor-
den uitgebreid. Tevens moet hier de klassenindeling (de eerste en tweede klasse) 
worden afgeschaft. 
3 Autogebruik en -bezit moeten voorbehouden zijn aan mensen die onmogelijk met het 
openbaar vervoer kunnen reizen. Om de automobiliteit tegen te gaan, dienen autobezit 
en -gebruik onderworpen te worden aan een vergunningenstelsel. Op de langere termijn 
denken we aan een coöperatie die het autobezit zou moeten overnemen. 
4 Carpooling is een schijnoplossing voor het automobiliteitsprobleem, omdat het milieu-
onvriendelijk handelen door middel van particulier vervoer legitimeert. 
5 In het verkeer nemen voetganger en fietser een zeer zwakke positie in. Zij dienen dan 
ook beter beschermd te worden. Enkel het terugdringen van het autoverkeer is onvol-
doende. Aanvullende maatregelen, in de vorm van autovrije gebieden en stadscentra en 
parkeervoorzieningen bij de toegangswegen naar de stad zijn noodzakelijk. Het primaat 
in het verkeer is aan voetganger en fietser, met eigen en gescheiden voorzieningen. 
6 Uit milieuoogpunt heeft goederenvervoer over water een hoge prioriteit. De vervoersmo-
gelijkheden -over water moeten dan ook ten volle worden benut, hersteld en uitgebreid. 
7 Goederenvervoer per trein is te verkiezen boven vervoer per auto en vliegtuig. Uitbrei-
ding van het goederenvervoer, zowel als personenvervoer, per trein ten koste van weg-
en luchttransport is noodzakelijk. Een uitbreiding van de railverbindingen keuren we niet 
af, maar deze moet dan wel in de plaats komen van autowegen. Goede verbindingen 
met en in het noorden zijn noodzakelijk. We pleiten dan ook voor de aanleg van de 
Zuiderzeelijn en het elektrificeren van de railverbindingen in het noorden van het land. 
8 De Oost-Westverbinding is voor Nederland van economisch belang. De Betuwelijn is 
voor ons echter onaanvaardbaar, vanwege de aantasting van de sociale structuren in 
Gelderland en Zuid-Holland en wegens de desastreuze milieu-effecten. De Betuwelijn zal 
alleen maar leiden tot een groei van de gehele transportsector. De PSP'92 wil geen groei 
van de goederenstroom maar een verandering van de infrastructuur. Een alternatief voor 
de Betuwelijn is een railverbinding over de autosnelweg E36 (Al2). De autosnelweg 
wordt dan tweebaans, waardoor een groei van het goederenvervoer per vrachtwagen 
uitgesloten is. 
9 Uitbreiding van de luchthavens wijzen wij af, evenals verplaatsing naar bijvoorbeeld de 
Zuiderzeepolders. Het vervoer per vliegtuig van goederen die niet aan bederf onderhevig 
zijn, en waarvoor alternatieven voorhanden zijn, dient te worden verboden. 
23 10 Internationale verdragen -werken momenteel belemmerend op het instellen van een 
brandstofheffing op kerosine. Nederland moet zich in internationaal verband inspannen 
om zo'n brandstofheffing van de grond te krijgen. 
11 Militaire vliegvelden moeten direct worden gesloten. De bodems van deze vliegvelden 
moeten worden gesaneerd en daar waar mogelijk moeten deze vliegvelden weer worden 
ingepast in de natuur. 
-- L 77 ç 
1~ ) , (1)  - 41„~ 
r  r' ~q) 
4_12~ . c 
24 12 LANDBOUW 
De dwang om steeds meer te produceren is ten koste gegaan van het milieu. In ruil voor 
een schoner milieu zullen de prijzen voor landbouwprodukten moeten stijgen of moet de 
organisatie van de voedseldistributie worden gereorganiseerd. 
2 Boeren hebben veel kennis en ervaring met betrekking tot hët zorgzaam produktief 
omgaan met natuur en milieu. Natuur- en milieubescherming moeten dan ook zoveel 
mogelijk aan boeren zelf worden overgelaten. Zij moeten daartoe echter wel de mogelijk-
heden krijgen. 
3 De voortdurend stijgende produktie is ten koste gegaan van de kleine landbouwbedrij- 
ven. Alleen de grote bedrijven kunnen het hoofd boven water houden. Kleine landbouw-
bedrijven, die ecologisch verantwoord willen produceren, moeten dan ook veel beter 
beschermd worden. 
4 Landbouw en veeteelt moeten in elk land of gemeenschap gericht zijn op de voedsel- 
voorziening voor eigen bewoners. Het exporteren van landbouwprodukten beneden de 
kostprijs, als gevolg van de concurrentie van de EG met de VS op de wereldmarkt, gaat 
ten koste van de boeren, en daarmee de voedselvoorziening, in de ontwikkelingslanden. 
Het voedselprobleem in die landen wordt daarmee nog nijpender. 
5 - Alleen om in internationale noodsituaties te voorzien mag er extra geproduceerd worden. 
De import van goedkope veevoeders uit de ontwikkelingslanden moet door middel van 
heffingen naar een aanvaardbare prijs worden gebracht. Deze heffing wordt overge-
maakt naar het land dat levert. 
6 De mestproblematiek, een van de oorzaken van de verzuring, kan alleen worden 
opgelost door het inkrimpen van de veestapel. De bio-industrie zal de fabrieksdeuren 
moeten sluiten. Het vee moet van een dierwaardig bestaan verzekerd zijn. 
----7 Boeren -en 'consumenten moeten de handen ineenslaan 'en overgaan tot het oprichten 
van voedselcoöperaties. Als gevolg van het wegvallen van een aantal schakels in de 
voedseldistributie (fabrieken en grootwinkelbedrijven) kan het inkomen van de boer 
worden verhoogd en de prijs voor de consument misschien worden verlaagd. Bovendien 
zullen de consumenten zo meer betrokken worden bij de landbouwproblematiek en 
kunnen zij meer invloed uitoefenen op de produktiewijze. 
25 13 DIERENBESCHERMING 
De vrijwel totale onderwerping van vele diersoorten aan de mens, heeft dieren van ons 
afhankelijk gemaakt. De bescherming van dieren tegen onderdrukking en uitbuiting moet 
dan ook gewaarborgd worden. Het recht op een dierwaardig bestaan moet worden 
vastgelegd in een soort Universele Verklaring voor de Rechten van het Dier. 
2 Het behandelen van dieren als winst-, gebruiks-,  sex-,  sport- en proefobject, veelal 
gepaard gaande met erbarmelijke leefomstandigheden, onaanvaardbare risico's en groot 
leed, moet worden tegengegaan. Concreet betekent dit onder andere sluiting van 
nertsfokkerijen en bio-industrie. 
3 Het wreed bestrijden en het aantasten van het natuurlijk leefmilieu van in vrijheid 
levende dieren moeten worden gestopt. Dierenmishandeling moet de wereld uit. 
4 Er moet een einde worden gemaakt aan de plezier- en consumptiejacht. De sportjacht 
moet onmiddellijk worden verboden. Alle in het wild levende dieren worden wettelijk 
beschermd. Jacht op dieren is alleen aanvaardbaar bij zeer ernstige schade, indien 
andere middelen ter voorkoming van schade hebben gefaald. Dus alleen indien zwaarwe-
gende maatschappelijke belangen (veiligheid, gezondheid en beroepsmatige landbouw) in 
het geding zijn, en als verjagen, vaccineren of afrasteren tekortschieten, kan het doden 
van dieren aanvaardbaar zijn. 
9 
26 14 ONDERWIJS 
Onderwijs moet een belangrijke bijdrage leveren aan de op mensenrechten gebaseerde 
samenleving. De ontplooiingsmogelijkheden van elk individu moeten in het onderwijs 
worden bevorderd. 
2 Tot de leeftijd van zestien jaar dient het onderwijs verplicht en kosteloos (inclusief de 
leermiddelen) te zijn. Na het zestiende jaar heeft iedereen recht op een aansluitende, 
kosteloze studie. Tevens moeten er financiële mogelijkheden geschapen worden voor 
hen die door een studie niet in hun onderhoud kunnen voorzien. Iedereen heeft tijdens 
het gehele leven recht op het volgen van kosteloos onderwijs gedurende een vaststaand 
aantal onderwijsuren. Daarenboven heeft iedereen recht op tweede kans-onderwijs. 
3 De schaalvergroting in het onderwijs moet worden stopgezet en teruggedraaid. De 
PSP'92 eist dat de schoolorganisatie zo snel mogelijk overgaat naar kleinere klassen en 
kleinere schooleenheden. De op massa-verwerking ingestelde schooladministraties 
moeten worden afgebroken. 
4 De structuur en de Organisatie van het onderwijs moeten veranderen. Binnen de huidige 
basisschool moet meer tijd worden vrijgemaakt voor lichaamsbeweging, spel en creati-
viteit in alle schoolvakken. In het kader van de emancipatie en het voorkomen en tegen-
gaan van discriminatie dient de vorming van zogenaamde witte en zwarte scholen te 
worden tegengegaan. 
5 Openbaar en bijzonder onderwijs dienen op te gaan in het algemeen onderwijs. Uiteraard 
blijft binnen deze nieuwe structuur ruimte voor onderwijs in en beleving van godsdienst 
of levensovertuiging. Binnen scholen moet er ruimte komen voor uiteenlopende vormen 
van onderwijs, passend bij diverse typen van leer- en gedragsstijlen van leerlingen en 
onderwijsgevenden. 
6 Schoolorganisaties moeten zodanig worden ingericht dat de leerling daarin zelf een 
aanmerkelijk aandeel heeft, waarbij zowel rechten als plichten een aanmerkelijk belang 
vormen. Zowel rechten als plichten van de leerling en de onderwijsgevende dienen in 
hun onderlinge samenhang te worden vastgesteld. 
7 De inhoud van het onderwijsprogramma moet gekenmerkt worden door maatschappelij- 
ke bewustwording en persoonlijke ontwikkeling. Naast een algemeen programma moet 
leerlingen de mogelijkheid worden geboden om naar eigen interesse vakken en/of 
thema's te kiezen. Het zogenaamde schoolleer- en schoolwerkplan zal inhoudelijk 
moeten verschuiven naar onderwerpen die de waardeoriëntatie binnen de vakken 
centraal stellen. Dit dient niet alleen in"speciale vakken" zoals maatschappijleer te 
gebeuren, maar per vak. De eindtoetsing per vak zal dan ook tenminste een vrij 
onderwerp in opstelvorm (een kritische beschouwing) omvatten. 
8 Relatieleer, gezondheidsleer en huishoudkunde moeten in het onderwijspakket worden 
opgenomen. De thema's vrede, milieu en discriminatie moeten uitgebreid aan de orde 
komen. 
9 In het algemeen programma zou vanaf de leeftijd van 7 jaar het Esperanto als tweede 
taal opgenomen moeten worden. 
10 De lessen binnen het Friese taalgebied moeten in het Fries gegeven worden, wil deze 
rijkstaal zich kunnen handhaven. 
27 11 De PSP'92 wil handhaving van de mogelijkheid om via tussenstappen een schoolcarrière 
op te bouwen: dat wil zeggen de kans voor leerlingen om van LBO of MAVO via het 
MBO naar het HBO, of via het HAVO en HBO naar het WO door te stromen. 
12 Onderwijsgevenden dienen als aanvulling op de vereiste kennis op hun vakgebied 
geschoold te worden in ontwikkelingspsychologie en pedagogie. Onderwijsgevenden 
moeten periodiek in staat gesteld worden zich bij te scholen. 
13 Naast aandacht voor uitvallers naar beneden dienen er ook voldoende mogelijkheden in 
het onderwijs geschapen te worden voor uitvallers naar boven (de extreem-hoogbegaaf-
den), Elke efficiency-maatregel die de leerling op basis van een intellectuele of ander-
soortige indeling maatschappelijk dreigt te isoleren, moet worden tegengehouden. 
14 De titulatuur voor afgestudeerden moet worden afgeschaft. 
W] 15 WETENSCHAP EN TECHNOLOGIE 
Wetenschap en technologie dienen in aanzienlijke mate commerciële belangen. Naast 
voordelen ontstaan daardoor ook vele nadelen. Zo zijn controle en beheersing elementen 
die een grote nadruk krijgen bij het gebruik en de ontwikkeling van technologieën. 
Bovendien past de huidige technologische ontwikkeling vooral ir processen die groei en 
exponentiële groei ondersteunen. De op groei en materiële welvaart gerichte aspecten 
van het menselijk handelen worden door wetenschap en technologie gestimuleerd. 
Daarbij wordt de omgeving, dat wil zeggen het leefmilieu, vaak uit het oog verloren. 
In toenemende mate zien we dat de huidige technologische ontwikkeling leidt tot een 
kunstmatiger inrichting van de leefwereld van mens en dier. De high  tech  ontstijgt de 
menselijke maat. Menselijk falen, misbruik en onvoorspelbaarheid kunnen onderzoek 
naar en ontwikkeling van nieuwe technieken en methoden tot een uiterst gevaarlijke 
onderneming maken. 
2 Wetenschap en technologie moeten in goede banen worden geleid. Er moeten regelingen 
en grenzen worden getroffen en vastgesteld waarbinnen men zich met wetenschap en 
technologie mag bezighouden. Veiligheid en gezondheid, van zowel mens als dier, 
dienen voorop te staan. 
3 De grenzen en regelingen moeten voor iedereen duidelijk zijn, zodat justitieel ingrijpen op 
basis daarvan mogelijk is. 
4 Technische voorzieningen en technisch handelen moeten onder andere op milieu-
effecten bekeken worden. Ethiek moet een grote rol krijgen in wetenschap en technolo-
gie. Bij alle vormen van wetenschappelijk en technologisch onderzoek zal bekeken 
moeten worden wat de effecten zullen zijn op het milieu, de veiligheid van mens en dier 
en de gezondheid van mens en dier. Indien de grenzen worden overschreden, dient het 
onderzoek te worden gestaakt. 
5 Reeds in de basisscholing moet aandacht worden besteed aan voorgaande aspecten van 
wetenschappelijk en technologisch onderzoek. Uiteraard zal ook voor het verlenen van 
subsidies aan organen, projecten en instituten voldaan moeten worden aan bovenstaan-
de eisen. 
29 16 CULTUUR EN RECREATIE 
1 Culturele initiatieven komen door bezuinigingen steeds meer in het gedrang. Een 
verarming van het culturele aanbod is het gevolg. Gemeenten, daarbij gesteund door de 
rijksoverheid, moeten zich actiever opstellen als het gaat om het ondersteunen en 
2 stimuleren van lokale culturele activiteiten. De zogenaamde zelforganisaties van jongeren 
en migranten verdienen steun en financiële bijstand. Een uitbreiding van het aantal 
atelierruimten is noodzakelijk. 
3 De mogelijkheid tot deelname aan culturele activiteiten is voor brede lagen van de 
bevolking beperkt. Veel culturele activiteiten spelen zich af in de Randstad en de kosten 
voor culturele evenementen zijn voor mensen met een laag inkomen niet op te brengen. 
Daarom eist de PSP'92: 
3.1 Spreiding van de culturele evenementen over het hele land; 
3.2 Prijsverlaging van de kaarten voor theatervoorstellingen, opera en klassieke concerten; 
3.3 Gratis toegang tot musea en gratis lidmaatschap van bibliotheken; 
3.4 Vergroten toegankelijkheid van alle culturele voorzieningen voor gehandicapten; 
3.5 Meer mogelijkheden voor mensen met een laag inkomen om deel te nemen aan cursus-
sen en workshops. 
4 Culturele vorming dient een substantieel bestanddeel uit te maken van het onderwijsaan-
bod. Het aandeel van cultuur in de schoolvakken moet vergroot en verbeterd worden. 
De presentatie van cultuur zou zo breed mogelijk moeten zijn: van theater tot video-art. 
5 Massatoerisme moet afgeremd worden. De openbare ruimte dreigt overwoekerd te 
worden door hotels, pretparken en parkeerplaatsen. De belangen van de bewoners gaan 
6 voor die van de toeristen. Verdere aantasting van het leefmilieu door massatoerisme, en 
overigens ook door landschapsvervuilende elementen als reclame-uitingen, is onaan-
vaardbaar. 
7 In elk woongebied dienen lokale recreatievoorzieningen, zoals buurthuizen, speelplaatsen 
en sportvelden in ruime mate voorhanden te zijn. De amateuristische sportbeoefening 
moet worden ondersteund. 
30 17 MEDIA 
1 De toenemende commercialisering en eenvormigheid van de media gaan ten koste van 
de kwaliteit van de nieuwsvoorziening. De onafhankelijke, niet-commerciële nieuwsvoor- 
2 ziening dient gestimuleerd te worden. Met name lokale onafhankelijke media-initiatieven 
moeten gesteund worden. Aan armere landen 'wordt voor het opzetten van eigen 
persbureaus en zenders actieve hulp verleend. 
3 Fusies en monopolievorming van persbureaus moet worden tegengegaan. Ruime 
toegang tot de media voor de verschillende maatschappelijke groeperingen en minderhe-
den moet gewaarborgd zijn. 
4 Het gehele TV- en radioaanbod dreigt meer en meer afhankelijk te worden van de 
commercie. Verschraling van het aanbod is het gevolg. Commerciële radio- en TV- 
5 zenders moeten door middel van heffingen ontmoedigd worden. Het bestaande omroep-
bestel dient vervangen te worden door twee, respectievelijk drie onafhankelijke TV- en 
radiozenders. Deze worden gefinancierd uit de opbrengsten van de kijk- en luistergelden 
die naar draagkracht worden geïnd. 
6 Reclame op radio en TV moet plaatsmaken voor kritische produktinformatie. 
31 NEDERLAND EN DE WERELD 
18 BUITENLAND 
1 De verhouding met de rest van de wereld is voor ons essentieel. Met welzijn alleen 
binnen onze grenzen kunnen we geen genoegen nemen. 
2 In de internationale politiek dient Nederland uiting te geven aan zijn streven naar een 
pacifistisch-socialistische maatschappij, waarin de mensenrechten worden gerespec-
teerd. Onder mensenrechten verstaan we ook de sociale mensenrechten, zoals het recht 
op wonen en werken. Democratische socialistische ontwikkelingen elders in de wereld 
moeten gesteund worden. 
3 De wijze waarop landen omgaan met de mensenrechten, dient als leidraad bij het 
bepalen van de aard en het niveau van de politieke, economische en culturele relaties. 
4 Beleid met betrekking tot internationale verhoudingen dient een belangrijke rol toe te 
kennen aan de VN en dient gericht te zijn op het verwezenlijken van een meer leefbare 
wereld voor alle burgers. Daartoe formuleren we volgende uitgangspunten: 
4.1 Versterking en democratisering van de VN, evenals de afschaffing van de militaire 
bevoegdheid van de Veiligheidsraad en het permanente lidmaatschap. Het vetorecht van 
de permanente leden dient te worden afgeschaft. VN-vertegenwoordigers dienen door 
het volk van het betreffende land democratisch gekozen te worden; 
4.2 Steun aan vredeshandhavende, niet-militaire acties van de VN; 
4.3 Bevordering van de economische gelijkwaardigheid van alle regio's in de wereld, gericht 
op eerbiediging van het recht op ontwikkeling, onder andere door daarop gerichte 
ontwikkelingssamenwerking (waaronder technologie-overdracht en openstellen van de 
Nederlandse markt voor produkten uit de ontwikkelingslanden); 
4.4 Bestrijding van alle vormen van overheersing (politiek, economisch, cultureel) van het 
ene volk door het andere; 
4.5 Bevordering van optimale democratie binnen staatkundige eenheden. 
5 De Europese Gemeenschap wijzen wij af vanwege het kapitalistische, ondemocratische 
en neokoloniale karakter. De aanpak van grensoverschrijdende problemen, bijvoorbeeld 
de milieuproblematiek, moet in een ander internationaal kader plaatsvinden. De VN en 
haar gespecialiseerde organisaties, met name de Economische Commissie Europa (ECE), 
dienen hierin een belangrijke rol te vervullen. 
6 Militaire "verdediging" kan alleen maar leiden tot collectieve moord en zelfmoord. 
Daarom moeten alle militaire instituten en samenwerkingsverbanden worden afgeschaft. 
Nederland moet uit de Noordatlantische Verdragsorganisatie (NAVO) en de Westeurope-
se Unie (WEU) treden. 
32 19 VREDE EN OORLOG 
Wij hebben vele mogelijkheden tot ontwapening. 
Wie geen oorlog wil, moet hem niet voeren. 
Wie geen oorlog wil voeren, moet hem niet voorbereiden. 
Wie een oorlog niet wil voorbereiden, moet geen wapens verhandelen. 
Wie geen wapens wil verhandelen, moet ze niet produceren. 
Wie geen wapens wil produceren, moet ze niet ontwikkelen. 
De oorzaak van iedere oorlog is de voorbereiding ervan. Het is echt dom en een grote misvatting 
om te stellen dat een leger oorlogen voorkomt. De waarheid is dat een leger die waanzin pas 
mogelijk maakt. 
Uit: Het geïnformeerde hart, Bert Stuurwold, 1992. 
33 20 ONTWIKKELINGSSAMENWERKING 
Vooralsnog heeft de ontwikkelingshulp voornamelijk bijgedragen aan de ontwikkeling 
van de westerse industrieën. De ontwikkelingshulp dient vooral de belangen van de 
financiers in de rijke landen. 
2 Financiers in de rijke landen (veelal particuliere banken) hebbenkritiekloos geld geleend 
aan de ontwikkelingslanden. De voorwaarden liepen uiteen van gematigd gunstig tot 
zeer ongunstig. Bovendien heeft dit de financiers de mogelijkheden gegeven om politieke 
druk uit te oefenen op de landen die van deze kapitaalverschaffers afhankelijk waren 
geworden. Ze beslissen vaak mee over het te voeren beleid. Een beleid dat daardoor 
eenzijdig gericht is op produktie van vooral grondstoffen voor de export. Een beleid dat 
daardoor ook ten koste gaat van gezondheidszorg, onderwijs en sociale voorzieningen in 
die landen. 
3 Militaire programma's werden door de banken gesteund. Ten aanzien van de sociale 
programma's deden de banken veel moeilijker. Het gevolg was wel dat die landen met 
enorme schulden en vrijwel zonder sociale voorzieningen kwamen te zitten. 
4 De westerse ontwikkelingshulp aan niet-westerse landen is gebaseerd op het westerse 
begrip "economische groei". De dominante visie op "ontwikkeling" is een directe voort-
zetting van 500 jaar koloniale geschiedenis; het geloof in de superioriteit van de 
Westerse mens, kennis, technologie en civilisatie. De kapitalistische maatschappijvorm 
wordt hierbij als alleenzaligmakend opgelegd (IMF-normen). De PSP'92 wijst deze visie, 
inclusief het economische-groeimodel, af. Strijd voor de op mensenrechten gebaseerde 
samenleving betekent strijd voor het opheffen van de structurele ongelijkheid tussen en 
binnen staten. 
5 De economische gelijkwaardigheid van alle regio's in de wereld moet worden bevorderd. 
Dit betekent het waarborgen van het recht -op ontwikkeling van de arme regio's, onder 
andere door technologie-overdracht en openstelling van de Nederlandse markt voor 
industriële produkten uit de ontwikkelingslanden. Het betekent ook het kwijtschelden 
van alle schulden. 
6 De ontwikkelingssamenwerking moet gericht zijn op integrale programma's die per land 
of regio bekeken moeten worden. Deze programma's moeten een scala zijn van elkaar 
aanvullende kleinschalige initiatieven die gevoed worden door de lokale bevolking. Voor 
alle programma's moet gelden, dat zij de economische en maatschappelijke zelfstandig-
heid van vrouwen in stand houden en verder uitbreiden en zo mogelijk haar politieke 
emancipatie bevorderen. In geen geval mogen zij afbreuk doen aan de (nog) bestaande 
economische en sociale onafhankelijkheid van vrouwen. Er zal samengewerkt moeten 
worden met organisaties in de ontwikkelingslanden zelf, want uiteindelijk zijn zij het die 
de ontwikkeling moeten sturen. 
7 Bij ontwikkelingshulp aan dictatoriaal geregeerde landen, waar de eigen bevolking door 
de staat of een elite (bezittende klasse) wordt onderdrukt, dienen de ontwikkelingspro-
gramma's en -gelden specifiek te worden gericht op die onderdrukte groepen, hun 
economische, sociale en politieke emancipatie, en aan maatschappelijke (zelf)organisa-
ties die democratisering en bevrijding voorstaan of deze dichterbij kunnen brengen. 
(Bijvoorbeeld landbouwcoöperaties, ontwikkeling eigen media, vrouwenorganisaties.) 
34 8 Samen werken en samen delen van de verantwoordelijkheid is het PSP'92-antwoord op 
de invulling van ontwikkelingssamenwerking Ontwikkelingssamenwerking moet 
plaatsvinden op basis van gelijkheid tussen donorland en ontwikkelingsland. Alleen dit 
kan versnippering van ideeën en activiteiten, waardoor de huidige project-hulp geken-
merkt wordt, voorkomen. 
9 Nieuwe leningen aan de ontwikkelingslanden worden pas terugbetaald op het moment 
dat het beleid zijn vruchten afwerpt, dus op het moment dat het onderwijspeil, het peil 
van de gezondheidszorg, de voedselvoorziening en sociale voorzieningen op een 
aanvaardbaar niveau zijn gekomen. Dit maakt de kapitaalverschaffende landen en 
instanties medeverantwoordelijk voor de sociale programma's. Militaire aankopen en een 
eenzijdig op export gerichte produktie kunnen zo worden voorkomen. De leningen zijn 
renteloos en ieder rijk land zou verplicht moeten worden om tenminste vijf procent van 
het nationaal inkomen aan deze renteloze leningen te besteden. 
10 Ontwikkelingshulp moet de belangen dienen van de bewoners van de ontwikkelingslan-
den. Eerst moet de eigen economie in die landen worden opgebouwd. Het wordt tijd dat 
ook de arme bewoners van de ontwikkelingslanden iets van de ontwikkelingshulp te zien 
krijgen. 
/ 
35 21 BEVOLKINGSVRAAGSTUK 
1 Wij zijn ons ervan bewust dat de bevolkingsgroei wereldwijd niet onbeperkt kan blijven 
doorgaan. Het is echter hypocriet de ontwikkelingslanden bevolkingsgroei te verwijten. 
De bevolkingsgroei daar wordt in het Westen aangegrepen en misbruikt om te kunnen 
doorgaan met een verspillende levenswijze. Immers het zijn de rijke landen, waar slechts 
twintig procent van de wereldbevolking leeft, die tachtig procent van de 
2 wereldhulpbronnen verbruiken. Met andere woorden: de bevolkingsgroei moet allereerst 
in het Westen tot staan worden gebracht en het consumptie- en produktiepatroon moet 
worden aangepast. 
3 Sterke bevolkingsgroei is veelal een symptoom van armoede en ongelijkheid. Maar ook 
de onderdrukking van de vrouw door overheid en cultuur speelt daarbij een rol. 
4 Een vorm van sociale zekerheid in de arme landen kan alleen gewaarborgd worden door 
het hebben van veel kinderen. Dit maakt het oplossen van de armoedeproblematiek niet 
eenvoudiger. De armoede-bevolkingsgroei-spiraal moet doorbroken worden. De PSP'92 
eist dan ook: 
4.1 Een bijdrage van Nederland aan de actieve bestrijding van armoede en ongelijkheid; 
4.2 Het ondersteunen door Nederland van de emancipatie-bewegingen in landen met een 
grote bevolkingsdruk. 
36 22 VLUCHTELINGEN 
De wereld is van ons allen. Toevallig zijn wij in Nederland geboren en getogen. Iedere 
wereldburger behoort het recht te hebben te gaan en te staan waar deze wil. De macht 
van nationale overheden om vluchtelingen al dan niet toe te laten, moet worden 
beperkt. 
2 Nederland dient te erkennen dat het een immigratieland is. In samenspraak met andere 
westerse landen dient er in plaats van een terugstuurbeleid een immigratiebeleid 
ontwikkeld te worden, niet door beperkingen op te leggen aan vluchtelingen, maar door 
de oorzaken die mensen tot vluchten bewegen, aan te pakken. Dat betekent: 
2.1 Stopzetten uitbuiting van ontwikkelingslanden, vanwege hun grondstoffen en goedkope 
arbeid; 
2.2 Acceptatie van achteruitgang van inkomens in de rijke landen om vooruitgang in de 
ontwikkelingslanden mogelijk te maken; 
2.3 Kwijtschelding van de schulden van de ontwikkelingslanden; 
2.4 Stopzetten van internationale wapenhandel en -produktie; 
2.5 Stopzetten van steun aan misdadige regimes en misdadige  guerilla's.  
3 Vrijheidsbenemende en -beperkende maatregelen ten aanzien van vluchtelingen wijst de 
PSP'92 af. Het grenshospitium moet dan ook onmiddellijk worden gesloten. Een 
(semi)permanente opsluiting in Onderzoek- en opvangcentra (OC's) mag hiervoor niet in 
de plaats komen. 
4 Ieder asielverzoek moet behandeld worden, en wel op een wijze die in overeenstemming 
is met het Vluchtelingenverdrag. Het recht op hoger beroep in vreemdelingenzaken moet 
onverkort gehandhaafd blijven. Tijdens herziening en rechterlijke toetsing mag de 
appellant niet worden uitgewezen. 
5 Een immigratiebeleid vereist ook een actieve houding van Nederland als het gaat om het 
uitnodigen van vluchtelingen, met name gehandicapten, vrouwen en kinderen. 
6 De Regeling Opvang Asielzoekers (ROA) beknot asielzoekers in hun mogelijkheden om 
zelfstandig een menswaardig bestaan op te bouwen. Daarom eist de PSP'92: 
6.1 Opheffing van het verbod voor vluchtelingen om legale betaalde arbeid te verrichten; 
6.2 De mogelijkheid voor vluchtelingen om Nederlands taalonderwijs te volgen. Het taalon-
derwijs aan allochtonen moet verbeterd worden en de wachtlijsten moeten verdwijnen. 
Voor mensen met een bijstandsuitkering of zakgeld dient het taalonderwijs gratis te zijn. 
Het taalonderwijs mag niet verplicht worden gesteld. 
37 23 DISCRIMINATIE' 
1 Discriminatie op grond van wel kenmerk dan ook, vormt een volstrekte miskenning van 
de mensenrechten en is een bedreiging voor een rechtvaardige en vreedzame multicultu-
rele samenleving. 
2 De PSP'92 streeft ernaar een samenleving te creeren waarin onderscheid naar nationali-
teit, etniciteit, sekse, seksuele voorkeur, huidskleur, religie, politieke en/of levensbe-
schouwelijke overtuiging of het behoren tot een sociale groep niet meer bepalend is voor 
iemands welzijn. 
3 Ook ten aanzien van de normen en waarden van andere culturen stellen we het 
discriminatieverbod en de overige mensenrechten als hogere norm en als toetssteen. 
Iedereen die het slachtoffer is van discriminatie, op grond van welk kenmerk dan ook, 
heeft recht op bescherming. 
4 In de Nederlandse wetgeving (met name de Grondwet) moeten prioriteiten worden 
gesteld. Het discriminatieverbod gaat daarbij voor vrijheid van meningsuiting en 
godsdienstvrijheid. Anno 1994 is het nog steeds mogelijk homoseksuele leerkrachten te 
weren uit het bijzonder onderwijs! Het is dan ook enigszins huichelachtig dat Nederland, 
zelf tot op dit moment geen toonbeeld van een samenleving waarin de mensenrechten 
worden gerespecteerd, zich ten aanzien van ontwikkelingshulp laat leiden door de 
mensenrechtensituatie in het betreffende ontwikkelingsland. 
5 Om discriminatie in te dammen, pleiten wij verder voor: 
5.1 Voorlichting en educatie over de verschillende Nederlandse en niet-Nederlandse culturele 
normen en waarden; 
5.2 De betrokkenheid van minderheden bij de totstandkoming van een minderhedenbeleid; 
5.3 Afschaffing van de identificatieplicht; 
5.4 Het verlenen van actief en passief kiesrecht aan iedereen die zich permanent in Neder-
land gevestigd heeft. (Dubbel stemrecht moet worden uitgesloten.); 
5.5 Geen inperking van de mogelijkheden tot gezinshereniging; 
5.6 Een stringente naleving van het verbod op mensenhandel (met name handel in vrouwen 
en kinderen). 
1 Discriminatie betekent in dit verband een verwerpende 
onderscheiding. 
38 PSP 92 Verzendhuis 
giro 4369211 
SURHUIZUM 
telefoon: 05123 - 2574 