t 
J I / / I I I 4N I W4 k[Fi tIII IYi 
IuJ ONZE4SPEERPU NTEN. 
Tegen kilometerheffing: kost elke automobilist extra geld € 1306,- perjaar indien u 
30.000 km rijdt, beloftes over eventuele teruggaven van motorrijtuigenbelasing kennen 
we ondertussen wel. (zie slechts het "kwartje van Kok") 
Tegen het continu verhogen van brandstofprijzen: in 2001 was 1 cent nog 1 cent, 
in 2002 is €0.01 nu f 0.0220371 cent. Van afjanuan 2002 is de brandstof gemiddeld 
gestegen met €0.10. 
Gratis openbaar vervoer voor ouderen buiten de spitsuren: Vervoer wordt voor 
ouderen (65+ers) steeds duurder. Zij zijn het echter die ons land na 1945 hebben 
opgebouw. Inflatietoeslag voor ouderen! door de privatisering van vele 
overheidsbedrijven( telefoon en energiebedrijven) + een inflatie van 3 tot 4% geeft de 
ouderen recht op een toeslag op A.O.W. en/of pensioen 
Grenzen dicht voor economische asielzoekers: Voor overige moeten we eerst orde op 
zaken stellen, alvorens nieuwe asielzoekers toe te laten, met gedwongen terugkeer als 
de veiligheid weer gegarandeerd kan worden. 
Zero Tolerantie: Voor jongere die geweld gebruiken en zich aan misdaad schuldig 
maken cq verrijken eerst proberen met heropvoeden in een internaat, lukt dat niet dan 
zwaar straffen 
1 miljard euro extra per jaar voor thuiszorg en wegwerken wachtlijsten in 
gezondheidszorg: Stop de afbraak van ziekenhuisbedden maar zorg voor meer handen 
aan het bed en een drastische vermindering van het management in ziekenhuizen en 
thuiszorg. 
2 miljard euro extra per jaar voor VEILIGHEID en misdaadbestijding: 
Meer doen met minder mensen! 
STOPZETTEN van geldverslindende Betuwelijn: Prestige-object uitgegroeide 
regeringsmisser, die nooit het verwachte rendement zal opbrengen moet nu worden 
stopgezet. 
Falende overheidsdienaren na 2 blunders aftreden zonder wachtgeld.: 
Stoppen met sorry beleid. 
Gehandicaptensport: Ondersteunen met subsidies van het Rijk en Gemeente, en 
zorgen dat de wedstrijden uitgezonden worden door r.dio en televisie. 
Amateur sport: Laagdrempelig houden/maken zodat meer mensen met een kleine 
beurs hieraan kunnen deelnemen en zorgen dat de wedstrijden uitgezonden worden 
door lokale radio en televisie. 
VERGOEDING aan de ondernemers van BTW-innings-en administratiekosten: Al 
jarenlang is vooral het midden- en kleinbedrijf de onbezoldigdeambtenaar van de 
overheid. Steeds meer uren gaan hierin zitten en steeds hogere accountantskosten 
komen op je af. BIBLIOTHEEK  RU  GRONINGEN  
II Iij ID ID II DOD I I DID I IID 2300 6204 Verkiezingsprogramma De Nieuwe Midden Partij 2002-2006 
00 Inleiding 
Als bestuur van DE NIEUWE MIDDEN PARTIJ (NMP) vinden wij het belangrijk, dat men gaat stemmen. 
Nederland is een democratisch land, waar iedereen een eigen mening mag hebben en daarvoor ook mag 
uitkomen- Er zijn veel landen waar dit niet mag. Landen waar men, als men er een andere mening op na houdt, 
dan die van de regering het risico loopt om bijvoorbeeld in de gevangenis te belanden. Dictaturen waar geen 
verkiezingen worden gehouden, maar waar alles door de regering wordt voorgeschreven. 
In Nederland en de meeste andere landen van de Westerse wereld, is dit gelukkig anders! Men mag denken en 
hardop zeggen wat men wil en men mag dus ook een stem uitbrengen op de politieke partij wiens gedachten jou 
het meeste aanspreken. MAAK DAAR DAN OOK GEBRUIK VAN! 
Wij als DE NIEUWE MIDDEN PARTIJ HOPEN DAT U ALS LEZER VAN ONS VERKIEZINGS- 
PROGRAMMA 2002/2006 het werk van de leden van de TWEEDE KAMIER(der Staten-Generaal) belangrijk 
genoeg vindt om op woensdag 15 mei 2002 uw stem te geven aan DE NIEUWE MIDDEN PARTIJ. Wij zijn er 
voor alle groepen in de samenleving, niet alleen op de dag, dat men naar de stembus gaat, maar ook voor de tijd, 
die daarna komt. 
DUS IIUPSEKEE STEM NMP. 
De automobilist als zondebok 
Politiek Den Haag bestempelt de automobilist nog steeds als zondebok voor het milieu. Dit beeld wordt door de 
overheid zorgvuldig in stand gehouden teneinde automobilisten de nodige schuldgevoelens te kunnen aanpraten 
om zodoende steeds weer met nieuwe belastingmaatregelen te kunnen komen. 
Genegeerd wordt dat de auto-industrie permanent enorme investeringen doet om de belasting van het milieu 
steeds verder terug te dringen. Na de introductie van de katalysator heeft de auto- industrie de verdere 
ontwikkeling van ondermeer de z.g. hybride auto, die zowel op benzine als elektriciteit kan rijden, ter hand 
genomen en is deze inmiddels op de markt gebracht. 
Intussen wordt alweer volop gewerkt aan een auto, die op waterstof zal gaan rijden, waardoor de netto uitstoot 
tot nul gereduceerd kan worden. 
De automobilist als melkkoe 
Het totaalbedrag, dat automobilisten jaarlijks rechtstreeks afdragen aan de overheid, bedraagt inmiddels ruim 
F 26 miljard (brandstofaccijns, BPM, BTW, houderschapsbelasting  etc).  
Hiervan verdwijnt het overgrote deel in de algemene middelen en slechts een klein gedeelte wordt besteed aan 
onderhoud en uitbreiding van het wegennet. De achtereenvolgende regeringen hebben in de achterliggende jaren 
dus volstrekt onvoldoende gedaan om de infrastructurele knelpunten in ons land op te lossen met als gevolg, dat 
ons land nu met een bijna niet meer te overbruggen achterstand zit. Dit vormt een ernstige bedreiging voor de 
noodzakelijke economische groei en arbeidsmobiliteit. 
01 Verkeer en waterstaat en mobiliteit 
Files 
Files zijn beslist geen onoplosbaar probleem. Zij zijn het gevolg van een falend beleid van achtereenvolgende 
regeringen, die onder het mom van milieubeleid, enerzijds, weigerden te investeren in ons wegennet, maar 
anderzijds er ook niet in geslaagd zijn het openbaarvervoer op te vijzelen tot een goed alternatief voor de 
automobilist. Dit, in samenhang met een flinke toename van het aantal werkenden, hebben de fileproblematiek 
alleen maar verergerd. 
De NS stelt zelf, dat als 10% van de automobilisten over zou stappen op de trein, er onoverkomelijke problemen 
zullen ontstaan. Onduidelijkheid omtrent de koers, die politiek Den Haag wil voeren m.b.t. de verdere 
privatisering van de spoorwegen in de komende jaren, hebben de bereidheid van de NS om te investeren in 
nieuw materiaal ernstig vertraagd ;Het gevolg is, dat het nog vele jaren zal duren voor de capaciteit van de NS 
voldoende is om een deel van de automobilisten, die de overstap van auto naar trein willen maken, te kunnen 
opvangen. 
Metingen door Verkeer en Waterstaat (zomer 1997) leidden toen al tot de conclusie, dat indien er tijdens de 
spitsuren in de randstad 40.000 auto's minder op de weg zouden zijn, het fileprobleem opgelost zou worden. Om 
dit te bereiken moet het openbaar vervoer dan echter wel een echt alternatief bieden. 
In een meer recent rapport heeft het Centraal Planbureau aangegeven, dat het autogebruik, ondanks de stijgende 
lasten, niet kan afnemen en uitbreiding van het openbaar vervoer geen oplossing biedt met het oog op de 
milieubelasting. 
JJI:E Infrastructurele maatregelen. 
Het besef, dat er nu eindelijk iets moet gebeuren aan de dagelijkse files, de overvolle treinen, bussen en metro's 
schijnt nu eindelijk ook doorgedrongen te zijn tot politiek Den Haag. In het z.g. Bereikbaarheid Offensief 
Randstad (BOR) wordt een poging gedaan iets te doen aan de onhoudbare situatie van dit moment. 
De Nieuwe Midden Partij juicht uiteraard de voorstellen, die tot oplossingen leiden toe, maar heeft 
onoverkomelijke problemen met bepaalde onderdelen van de voorgestelde oplossingen en de wijze waarop 
minister Netelenbos (p.v.d.a) deze voorstellen heeft doorgedrukt bij de lagere overheden. 
Rekeningrijden 
Waar De Nieuwe Midden Partij met name onoverkomelijke problemen mee heeft is de invoering van een 
systeem van rekeningrijden, spitsheffing of hoe het ook genoemd moge worden. Rekeningrijden zal het 
fileprobleem niet oplossen en alleen maar tot meer sluipverkeer leiden op de secundaire wegen waar de 
verkeersveiligheid minder groot is (b.v. geen gescheiden rijbanen) dan op de autosnelwegen 
Er zullen vervolgens door de lagere overheden, al dan niet met extra steun van de rijksoverheid, extra kosten 
gemaakt gaan worden om dit sluipverkeer tegen te gaan waardoor de bereikbaarheid en veiligheid nog verder 
zullen verslechteren. 
De door de regering veronderstelde afname van autoverkeer in de spits vanwege de werking van het z.g. 
prijsmechanisme zal niet werken, omdat naar verwachting, een flink deel van de automobilisten de kosten 
(gemiddeld tussen de ca € 455,- en € 816,- per jaar netto) van hun werkgever vergoed zullen krijgen. 
Overigens zullen de werkgevers, die de kosten van rekeningrijden aan hun werknemers vergoeden, deze 
ongetwijfeld in hun prijzen verwerken wat tot prijsverhogingen zal leiden waardoor de inflatie zal toenemen en 
per saldo de kosten van rekeningrijden ook voelbaar wordt voor burgers, die op geen enkele wijze betrokken zijn 
bij de veroorzaking van files. 
Voor die werknemers, die noodgedwongen met de auto naar hun werk moeten en geen vergoeding krijgen is het 
daarom extra zuur te moeten vaststellen, dat zij per jaar €455,- tot € 816,- netto besteedbaar inkomen moeten 
inleveren dankzij maatregelen van een regering die iedereen aan het werk wil hebben. 
Overigens roept deze maatregel ook vragen m.b.t. het rechtsgelijkheidsbeginsel op. 
De conclusie van De Nieuwe Midden Partij is dan ook dat invoering van rekeningrijden een enorme investering 
vergt, voor een systeem, dat zal blijken niet te werken en daarom in feite weggegooid geld is, dat beter besteed 
kan worden aan het oplossen van knelpunten. 
Kortom; REKENINGRIJDEN: NOOIT! 
De Nieuwe Midden Partij kan zich, zoals gesteld, grotendeels vinden in de uitvoering van de plannen zoals nu 
vastgelegd in het Bereikbaarheid Offensief Randstad (B OR) maar daarin mag geen plaats zijn voor 
rekeningrijden.Daarnaast pleit De Nieuwe Midden Partij voor stimulering van mobiliteitsbevorderende projecten 
als carpoolen, (met bewaakte carpoolplaatsen waar tevens meer faciliteiten dienen te komen) uitbreiding van 
Park&Ride voorzieningen bij de N. S., terwijl de mogelijkheden van telewerken nu echt eens beter benut moeten 
gaan worden. 
Kilometerheffing 
Momenteel komt er een discussie op gang om het systeem van rekeningrijden te vervangen door een systeem van 
kilometerheffing. De Nieuwe Midden Partij zal zich verzetten tegen de invoering van dit systeem. 
Om te beginnen is een deel van de autokosten al variabel, ten tweede vergt de invoering ervan, evenals dit bij 
rekeningrij den het geval is, weer het opzetten van een kostbaar registratiesysteem waarbij het Big  Brother  
principe ingevoerd gaat worden. De zoveelste aanslag op de privacy van de burger door de overheid. 
Openbaar vervoer 
De Nieuwe Midden Partij is voorstander van een hoogwaardig- en betaalbaar openbaar vervoersysteem. 
Vinex locaties moeten van meet af aan de mogelijkheid van goed openbaar vervoer bieden wat op zich echter 
geen reden is om een anti-autobeleid te voeren zoals b.v, het weglaten van parkeervoorzieningen bij huizen c.q 
wijken in deze Vinex locaties. 
©NMP® 2 Goederenverkeer 
Hoewel er, met name door de anti auto lobby, gepleit wordt om Nederland om te vormen van een mainport naar 
een brainport is de De Nieuwe Midden Partij van mening, dat deze discussie van weinig realiteitszin getuigt. 
Door de ligging van Nederland zal het vervoer van goederen een belangrijke plaats blijven innemen. 
Niet vergeten mag worden dat de sector beroepsgoederenverkeer en de daaraan verwante bedrijfstakken voor een 
flink stuk werkgelegenheid zorgen. 
De Nieuwe Midden Partij ondersteunt weliswaar initiatieven om goederen ook op andere wijze te vervoeren dan 
over de weg, zoals over water en in de toekomst via ondergrondse distributiesystemen, maar dat neemt niet weg 
dat het merendeel van de goederen nog steeds over de weg zal gaan zodat een sterke verbetering van de 
infrastructuur voor deze bedrijfstak van groot belang is. 
De Nieuwe Midden Partij ziet nog steeds niets in de aanleg van de Betuwelijn. 
Dit geldverslindende prestige project levert weinig tot niets op, tast het milieu aan en zal per saldo de 
belastingbetaler opzadelen met de exploitatieverliezen. 
Schiphol 
De Nieuwe Midden Partij meent, dat voor een transportland als Nederland, een verdere groei van het 
luchtverkeer, binnen bepaalde normen, mogelijk moet zijn. 
De milieuwetgeving mag hier niet zover gaan, dat de veiligheid van toestellen en passagiers, in gevaar komt. 
02 Milieubeleid 
Mondiaal beleid 
- Het is voor een zeer klein land als Nederland zinloos om mondiaal milieuvoortrekker te spelen, terwijl de grote 
mondiale vervuilers niets kunnen en /of willen bijdragen. 
Nederland behoort hier terug te treden en moet zich beperken tot het eigen land en de omliggende landen (EU).. 
Aanvullende documentatie en argumentatie zijn verkrijgbaar bij het partijbureau. 
Als er al sprake zou zijn van een mondiale opwarming zou deze zelfs verwelkomd dienen te worden; wellicht 
zullen generaties na ons er dankbaar voor zijn doordat de komende ijstijd er een 500-tal jaren door uitgesteld kan 
worden. 
CO2-doctrine 
Er is tot op heden nog steeds geen eensluidende opvatting onder de wetenschappers of de uitstoot door menselijk 
handelen van het gas CO2 bijdraagt tot het verhogen van de oppervlakte temperatuur. 
-Zelfs al zou er een klimaatverandering op til zijn -niet ondenkbaar, we hadden immers rond 1500 het zg. 
Maunderminimum' waarin we een 'kleine ijstijd' beleefden- dan is CO 2  beslist niet de hoofdoorzaak daarvan. 
De 'uitvinder' van het versterkte broeikaseffect, NASA-wetenschapper James  Hansen  heeft onlangs een 
publicatie het licht doen zien waarin deze deemoedig vertelt dat hij het dertig(!) jaar lang bij het verkeerde eind 
heeft gehad. Niet CO 2  maar methaangassen en CFK's zijn nu de boosdoeners. Volgens die theorie moeten alle 
herbivoren en vegetariers ophouden met groenvoer eten en dient alle rijstbouw in het verre oosten verboden te 
worden. 
Er zijn overigens meerdere wetenschappelijke organisaties die zich distantiëren van de 'waan van de dag', zoals 
Nederlandse geleerden in o.a. de Stichting Heidelberg  Appeal  Nederland en internationale wetenschappers die 
zich verenigd hebben in  The  Numberg  Declaration', The  Heidelberg  Appeal  en  The Oregon Petition.  Opvallend 
is ook dat geologen een totaal ander beeld hebben van de mondiale temperatuurontwikkeling dan meteorologen 
De eerder genoemde wetenschappelijke organisaties hebben meer dan voldoende bewijzen dat er op de Noord-
en Zuidpool temperatuurdalingen zijn (de smeltende ijsbergen waarmee Greenpeace ons bang wil maken zijn 
niets anders dan bewijzen van een natuurlijk proces dat al eeuwenlang elke zomer voorkomt). Hetzelfde geldt 
voor de open vaarroutes in het noordpoolgebied. Ook een verhevigde zonnevlekkenactiviteit is de oorzaak van 
klimaatveranderingen. Dat dit smeltende ijs een zeespiegelstijging zal veroorzaken is ook niet zeker. Us neemt 
een kleiner volume in beslag dan water en metingen in Tasmanië (Dodeneiland) wijzen uit dat de zeespiegel de 
afgelopen 150 jaar zelfs gedaald is. In Zweden zijn schelplagen aangetroffen op honderden meters hoogte. Het 
stijgen en dalen van de continenten heeft ook een rol gespeeld bij het veranderen van het zeewaterniveau. Veel wetenschappers en regeringen, zijn echter gebaat bij negatieve berichtgeving. De eersten worden dik 
betaald door allerlei overheidsinstanties en de tweede groep grijpt de berichtgeving maar al te graag aan om 
allerlei milieuheffingen en ecotaxen in het leven te roepen. 
CO2  is een gas dat voornamelijk door de natuur zelf wordt geproduceerd (97%) en er voor zorgt dat alles groen 
blijft wat groeit en bloeit. Slechts drie(!) procent wordt wereldwijd door de mensheid aangemaakt en drie procent 
daarvan komt -ook alweer wereldwijd- voor rekening van 'de automobiel'. CO 2  wordt door energiebedrijven 
tegen betaling van grof geld in de kassen van glastuinders in o.a. het Westland gepompt ;  hun oogst is gemiddeld 
15% hoger bij 10% minder waterverbruik. 
De Nieuwe Midden Partij is een zeer milieubewuste partij maar is tegen milieuorganisaties die met leugens en 
verdraaide cijfers op de proppen komt  (Brent  Spar is nog maar één voorbeeld, maar ook de vergiftiging van 
vogels na het aanspoelen van olie bleek niet waar te zijn; voor het in stand houden van de zeehondenpopulatie is 
'Pieterburen' allang niet meer nodig, zelfs overbodig). Het scheiden van huisvuil is inmiddels ook al nutteloos 
gebleken (er kunnen, doordat er inmiddels veel betere verbrandingstechnieken zijn, miljoenen bespaard worden 
door het huisvuil niet meer te scheiden. Glasfabrieken zijn niet in staat de aangeboden glassoorten te verwerken 
en die moeizaam gescheiden flessen liggen nu -na kostbaar en vervuilend transport- nutteloos in hoge bergen.) 
De huidige regering wenst hier niet op in te gaan 'omdat anders de burger minder milieubewust zou worden'. 
'De auto' is overigens veel langer vervuilend geweest dan nodig was doordat de milieubeweging de invoering 
van de katalysator heeft tegengehouden. Die vond men onbelangrijk 'omdat de auto eigenlijk maar helemaal 
moest verdwijnen'. 
Dat gaten in de ozonlaag veroorzaakt worden door CFK's is ook nog allerminst zeker. Metingen aan eeuwenoud 
ijs hebben aangetoond dat deze gaten er altijd al geweest zijn. In  Davos,  Zwitserland, worden ze ook al sinds 
1913 vastgesteld. Pas toen NASA op het ruimtevaartbudget gekort dreigde te worden begon men erover te 
publiceren en deed men het voorkomen dat ze er na 1970 gekomen zijn -bewezen is dat de ozonlaag dikker werd 
in de periode 1960-1970). Met deze argumentering verkreeg men een verruimd budget en was het 
ruimtevaartprogramma veilig gesteld. Vermeldenswaardig is nog dat de meeste meetstations zich in de buurt van 
actieve vulkanen bevinden. In de buurt van de zuidpool -waar de gaten het grootst zijn- is dat het meetstation 
McMurdoch. Het ozongat boven de zuidpool werd overigens al in 1956 ontdekt door Gordon  Dobson,  de 
uitvinder van de ozonconcentratiemeter. De mens wordt altijd als chloorproducent gezien. Maar chloor wordt 
ook aangemaakt tijdens vulkaanuitbarstingen. Bij de uitbarsting van  Mount  St  Augustine  werd 289 miljoen ton 
zoutzuur de stratosfeer ingespoten. Dat is 570 x de totale wereldproduktie van chloor en 
fluorkoolstofverbindingen (CFK's) .  Mount  Erebus stoot al meer dan 100 jaar constant 1000 ton chloor de lucht 
in (deze vulkaan licht op 10 kilometer afstand ligt van meetstation  McMurdo  op de zuidpool). De 
wereldproduktie van CFK's bedroeg op het hoogtepunt 1,1 miljoen ton per jaar - dat staat gelijk aan 750.000 ton 
chloor- alleen al door verdamping van zeewater wordt jaarlijks 300 miljoen ton chloor in de atmosfeer gestrooid 
(en 36 miljoen ton door vulkanen). We weten dus niet of het aandeel van de mensheid daarin wel significant is.... 
De Nieuwe Midden Partij is voorstander van duurzame energie maar dan wel met een hoog rendement. 
Windturbines behoren daar niet bij, zonnepanelen -alhoewel op dit moment nog te kostbaar- wel. Windturbines 
zijn onderhevig aan beperkende natuurwetten -waardoor deze nooit meer dan 20% rendement zullen hebben- en 
kosten bij de fabricage niet alleen miljoenen guldens maar ook zoveel energie dat er al jaren nodig zijn om het 
energieverbruik te compenseren dat ze gekost hebben. Windturbines zijn bovendien horizonvervuilend en zeer 
irritant voor mensen die in de buurt ervan wonen (leefmilieu!). De bedrijven die ze fabriceren zullen nooit 
erkennen dat windmolens onnut zijn, daarvoor verdienen ze er teveel aan. De huidige regering is tegen 
kernenergie maar vergeet te melden dat 25% van onze energiebehoefte door Franse kerncentrales gedekt wordt. 
De Nieuwe Midden Partij is dan ook voor een goed gecontroleerd positief beleid ten aanzien van kerncentrales. 
Fossiele brandstoffen zijn nog voor honderden jaren in de aardbodem aanwezig. Er zijn enorme teervelden in 
Canada en Alaska. Oliemaatschappijen en regeringen houden de huidige olieprijs kunstmatig op een dusdanig 
niveau dat het nog net niet loont om die teervelden te exploiteren- Maar op het moment dat olie zo duur wordt 
dat dit economisch haalbaar wordt is er weer voor enkele honderden jaren genoeg brandstof. Uiteindelijk zal olie 
hetzelfde lot ondergaan als steenkool: het blijft, doordat er steeds weer nieuwe energiebronnen worden 
ontwikkeld, nutteloos in de grond zitten. 
De miljoenen die nu besteed worden aan ons reeds schone milieu kunnen beter besteed worden aan 
gezondheidszorg en onderwijs. Of door ze te investeren in Oost-Europese landen. Daar worden nog vervuilende 
bruin- en steenkoolcentrales gebruikt waarvan de roetdeeltjes in de hogere luchtlagen terechtkomen en in onze 
contreien vervuiling veroorzaken bij windstil weer. 
©NMP® 4 Indoctrinerende overheid 
- De overheid en met haar de milieulobby behoren volgens De Nieuwe Midden Partij een eind te maken aan hun 
indoctrinerende en moraliserende methoden om de burgers 'milieubewustzijn' en een daaraan gerelateerd 
schuldgevoel aan te praten, om hen vervolgens geld uit de zak te kloppen. De burgers hebben deze 
boodschappen inmiddels wel begrepen en zijn zich steeds bewuster van het milieu. De burger krijgt dan ook 
genoeg van de alsmaar stijgende 'milieuheffingen' (Ecotax, brandstoftoeslagen e.d .) die louter bedoeld zijn om 
de staatskas te spekken. 
Milieulobby 
De milieulobby heeft de samenleving met haar oneigenlijke argumenten, overdrijving en onwaarheden veel 
psychische, materiële en financiële schade berokkend. 
Zoals gemeld zijn de wetenschappelijke artikelen die de controversiële theorieën m.b.t. het bovenstaande 
bevestigen verkrijgbaar bij het partijbureau. 
03 Economie en financiën 
Staatsschuld. 
De staatsschuld is voor 2001 begroot op 52,3% van het BBP (bruto binnenlands product), in geld uitgedrukt 
betekent dit een schuld van F 417,8 miljard. De rentelasten hiervan bedragen F 28,7 miljard per jaar! 
De Nieuwe Midden Partij is voorstander van het verlagen van de staatsschuld en de daarmee gepaard gaande 
verlaging van de jaarlijkse rentelasten. Noodzakelijke extra investeringen voor zorg, veiligheid en onderwijs 
dienen primair betaald te worden uit bezuinigingen, die te vinden moeten zijn bij het geldverslindende 
overheidsapparaat en door een andere prioriteitsstelling binnen de Rijksbegroting. 
Belastingen 
De overheid schijnt zich zelf nauwelijks beperkingen te kunnen opleggen in het plukken van de burger. 
Hoewel de overheid met klem blijft verdedigen, dat de belastingherzieningen per 2001, gemiddeld tot een 
belastingverlaging leiden, komen steeds meer burgers tot de ontdekking, dat, indien zij alle verhogingen van 
directe en indirecte belastingen optellen, zij per saldo er op achteruit gaan. 
De Nieuwe Midden Partij pleit voor een echte herziening van het belastingstelsel, waarbij uitgangspunten 
gekozen worden, die gebaseerd zijn op logica en niet op een onlogische lappendeken van belastingen, die maar 
één uitgangspunt heeft, "hoe kunnen wij de burger zoveel mogelijk geld uit de zak kloppen". 
Zo is De Nieuwe Midden Partij van mening dat inkomen waarover éémnaal directe belasting geheven is 
(loon/inkomstenbelasting), verder vrijgesteld moet worden van verdere heffingen in de directe belastingsfeer. 
Nu betaalt de burger inkomstenbelasting over zijn inkomen, indien hij vervolgens van dat netto inkomen een 
reserve, van enige omvang vormt (b.v. een voorziening voor zijn oude dag) dan moest hij daar, t/m het jaar 2000 
Vermogensbelasting over betalen en m.i.v. 2001 een Vermogensrendemcntshefflng. 
Indien de burger overlijdt meldt de overheid zich opnieuw om successierechten te heffen. 
Dit stelsel doet afbreuk aan onze opvatting, dat de burger zoveel als mogelijk in zijn eigen onderhoud moet 
kunnen voorzien en zo weinig mogelijk afhankelijk moet worden van de Staat (uitkeringencircuit) 
Zo mogelijk nog dwazer is het systeem van de overdrachtsbelasting. 
In 1979 werd het percentage voor het laatst verhoogd van 5 % naar 6 %, met als argument dat een gat in de 
begroting moest worden gedicht. De verhoging zou van tijdelijke aard zijn. 
In 1992 bracht deze belasting de overheid fl. 1,5 miljard op en in 1999 was dat inmiddels fl. 4,7 miljard: een 
stijging van 213% in 7 jaar!! !!. Intussen roept de overheid, dat burgers dichterbij hun werk moeten gaan wonen 
maar een snel oplopende kostenpost als overdrachtsbelasting wordt niet aangepast. 
De grondslag van deze belasting ontgaat inmiddels iedereen, maar afschaffing blijft achterwege. 
Voor het kwartje van Kok geldt hetzelfde verhaal, van tijdelijke aard en dienend om een gat in de begroting te 
dichten. Nu de begroting sluitend is schijnt de heer Kok aan geheugenverlies te lijden. 
©NMP® 5 04 Justitie 
Normen, waarden en criminaliteit 
De problemen in de directe leefomgeving van de burger (verloedering, overlast door jongeren, kleine 
criminaliteit, drugsoverlast enz.) maken dat veel burgers zich niet meer veilig op straat voelen, terwijl bij 
uitbarstingen van geweld (bv. Den Bosch ) het optreden van de politie en O.M. als onvoldoende wordt ervaren. 
Van de slogan" meer blauw op straat" heeft de burger nog niet veel gezien. 
Normen en waarden dienen primair bijgebracht te worden tijdens de opvoeding. Onderwijs, verenigingsleven en 
jeugdzorg kunnen hierbij ook een belangrijke bijdrage leveren. Daar waar normen en waarden in de verdrukking 
komen hebben ook politiek en overheid een taak om tot herstel te komen- De voorbeeldfunctie, die van de 
overheid uit moet gaan wordt ernstig ondermijnt door het gevolgde gedoogbeleid 
Herziening strafrecht 
De problemen bij Justitie zijn talrijk. Het vertrouwen van de burger in Justitie is ernstig geschaad. 
Burgers, die hun eigendommen proberen te beschermen dan wel zich verzetten tegen dieven en overvallers 
worden voor de rechter gedaagd en veroordeeld, terwijl wetsovertreders regelmatig ongestraft (vaak met 
"bijbehorende" schadevergoeding) dan wel met onbegrijpelijk lage straffen wegkomen. 
Voor De Nieuwe Midden Partij is het duidelijk, dat het strafrecht in zijn huidige vorm niet meer voldoet. 
Strengere straffen zijn geboden en het systeem van alternatieve strafoplegging is aan revisie toe. 
TBS en Proefverlof 
De burger wordt regelmatig opgeschrikt door misdaden gepleegd door TBS-ers tijdens een proefverlof. 
De Nieuwe Midden Partij is van mening dat TBS-ers, die moord, doodslag, aanranding en verkrachting op hun 
geweten hebben, niet in aanmerking komen voor een proefverlofregeling. Hier dient de bescherming van de 
maatschappij te prevaleren boven het individuele belang van de gedetineerde. 
In alle andere voorkomende gevallen zal de proefverlofregeling beduidend zorgvuldiger gehanteerd moeten 
worden en zal deze slechts onder strenge begeleiding plaats mogen vinden. 
Rechterlijke macht. 
Voor een objectieve rechtspleging is het nodig, dat het stelsel van rechter plaatsvervanger op de helling gaat. 
Dit stelsel waarbij advocaten vaak optreden als plaatsvervanger voor beroepsrechters, werkt 
belangenverstrengeling in de hand. 
Rechters dienen zich strikt te houden aan artikel 8 van de Wet Rechterlijke Organisatie, waarbij bepaald is dat 
betaalde nevenfuncties openbaar moeten zijn. 
Vervolgingsbeleid automobilisten. (o.a. snelheidscontrole) 
In het kader van het in bovengenoemde punten genoemde beleid, begrijpt de automobilist niet waarom justitie, 
dat voortdurend klaagt over een tekort aan mensen en middelen, klaarblijkelijk wel altijd die mensen en 
middelen ter beschikking heeft als het gaat om snelheidscontrole op onze autosnelwegen, die nota bene tot de 
veiligste binnen Europa behoren. (90% van de dodelijke ongelukken op de weg gebeuren op de secundaire 
wegen en in de bebouwde kom) De conclusie kan niet anders luiden dan dat deze controle slechts dient om de 
staatskas te spekken (met inmiddels circa € 181,51 miljoen per jaar) 
De Nieuwe Midden Partij pleit daarom voor een uniforme snelheidslimiet in Europa, waarbij de 130km grens 
ons als redelijk voorkomt. Daarnaast dient de aandacht van snelheidscontrole verlegd te worden naar 
binnenwegen en andere verkeersdelicten 
Wettelijke bescherming langzaam verkeer 
Per I mei 2001 zal een ingrijpende wijziging in de verkeersregels worden ingevoerd n.l. het vervallen van de 
voorrangsregel voor snelverkeer boven langzaam verkeer. Alle verkeer van rechts, dus ook fietsers, krijgt 
voorrang. De Nieuwe Midden Partij maakt zich grote zorgen over de situatie die dan zal ontstaan aangezien het 
weggedrag van, met name de fietsers veel te wensen overlaat. Geen verlichting voeren, door rood licht rijden  etc  
zijn meer regel dan uitzondering. Preventieve acties van justitie lijken bier zeer gewenst. 
JIiil 05. Asielbeleid en illegalen 
Beperking instroom 
In 2000 bedroeg de instroom van asielzoekers ruim 40.000 Vaak omdat hier al familie of bekenden wonen, 
maar bovenal vanwege het sociale klimaat. Kortom er komt tegenwoordig nagenoeg geen enkele vluchteling 
of asielzoeker zonder economische motieven naar ons land. 
Zij betalen vaak een vermogen aan criminele organisaties om naar Nederland te worden gesmokkeld. Deze 
oneigenlijke asielinstroom dient beperkt - en hun aanvragen niet gehonoreerd te worden. 
Nederland zal vooral concrete maatregelen moeten ontwikkelen als scherpere en doelmatiger grenscontrole 
en intensievere samenwerking tussen politie, justitie en grensbewaking. 
Van de asielzoekers heeft 90 % zogenaamd geen papieren 
De Nieuwe Midden Partij is het eens met de stelling dat, de asielzoeker die zich moedwillig heeft ontdaan 
van documenten die van belang zijn voor de beoordeling van zijn aanvraag om toelating als vluchteling, niet 
in aanmerking komt voor een asielprocedure, zodat deze 'asielzoekers onmiddellijk kunnen worden 
geweigerd en teruggestuurd. Indien een asielzoeker wel tot de asielprocedure wordt toegelaten kan men van 
de asielzoeker verlangen dat hij een verklaring tekent tot vrijwillige terugkeer naar zijn "veilig verklaard 
land", wanneer zijn verzoek tot asiel niet wordt gehonoreerd. 
Verblijf in Nederland 
Voor instroom van asielzoekers met economische motieven, staan wij een ontmoedigingsbeleid voor: 
1. Procedures moeten verscherpt en verkort worden. Slechts één bindende procedure die, ten hoogste binnen 3 
maanden moet zijn afgerond na binnenkomst van het verzoek. Na deze procedure krijgt men bij toelating in ons 
land uitsluitend een tijdelijke verblijfsvergunning. Blijkt de immigrant goed te integreren en een positieve 
bijdrage aan onze samenleving te leveren dan kan deze tijdelijke verblijfsvergunning omgezet worden in een 
permanente verblijfsvergunning. Dit wordt altijd individueel bekeken. 
2 Er dient een limiet gesteld te worden aan het aantal immigranten, al naar gelang de mogelijkheden in 
Nederland, waarin onze beperkte ruimte, beschikbare woonruimte en overbevolking een rol spelen. Er kan een 
jaarlijks quotum worden vastgesteld, zoals nu in Amerika het geval is. Een dergelijk quotum kan onderdeel zijn 
van Europese of wereldwijde afspraken over de acceptatie van een aantal asielzoekers per land. 
3 Asielzoekers die een crimineel verleden hebben of zich tijdens hun asielprocedure m Nederland schuldig 
maken aan (ernstige) misdaden wordt een verblijfsvergunning ontzegd of ingetrokken. Zij zullen hun straf eerst 
in ons land moeten uitzitten (snelrechtprocedure). 
4.Asielzoekers, die zeggen in eigen land vervolgd te worden, maar er vervolgens toch naar terugkeren voor 
vakantie of anderszins, maken daarmee duidelijk, dat hun verhaal onjuist is en dienen om die reden ook niet 
voor een verblijfsvergunning in aanmerking te komen. 
Door deze beperkende maatregelen zal de aanzuigende werking voor economische asielzoekers verminderen en 
het draagvlak tot opvang van deze nieuwe burgers in ons land verhoogd worden. 
Indien statushouders en andere verblijfsgerechtigden in aanmerking (willen) komen voor het Nederlanderschap 
dan zullen zij hun oorspronkelijke nationaliteit moeten opgeven. Het bezit van twee nationaliteiten, dus twee 
paspoorten is uit den boze. 
- Weigerachtige landen 
Op landen die niet toestaan dat hun onderdanen, die in Nederland niet in aanmerking zijn gekomen voor een 
verblijfsvergunning, weer naar dat land terugkeren, moet beduidend meer (internationale) druk worden 
uitgeoefend en ontwikkelingshulp beperkt worden. Illegalen 
- Per 1-4-2001 wordt een nieuwe wet van kracht waarbij bepaald is, dat na afwijzing van de asielaanvraag, de 
aanvrager binnen 28 dagen uitgezet dient te worden. 
- Nu reeds lijken een aantal Gemeenten dit beleid van de Rijksoverheid te Wijlen ondermijnen door de 
inrichting van opvangcentra voor afgewezen asielzoekers, waardoor wederom de suggestie gewekt wordt bij 
asielzoekers, dat uitwijzing in Nederland slechts op papier bestaat maar in de praktijk een gedoogbeleid 
gevoerd wordt. 
- - Uitgeprocedeerde asielzoekers zullen daarom daadwerkelijk naar hun land van herkomst moeten worden 
uitgewezen en mogen niet in de illegaliteit verdwijnen. De tot nu toe gevolgde politiek lokt echter uit tot 
verdwijning in het illegale circuit, waarin weer geronseld wordt voor criminele activiteiten en prostitutie. 
Een strikte toepassing van de nieuwe wet is daarom een eerste vereiste. 
- Illegaal verblijf is dus per definitie niet toelaatbaar. Het doel is illegalen naar hun land van herkomst uit te 
wijzen. Mocht dit voor afgewezen asielzoekers en illegalen absoluut niet mogelijk zijn, dan mogen zij niet 
ten laste komen van de gemeenschap. Voor hun levensonderhoud behoren de kosten voor verblijf dan ten 
laste te komen van het budget voor Ontwikkelingssamenwerking. 
06 Volksgezondheid en sport 
Volksgezondheid. 
De Nieuwe Midden Partij zal een goede kwaliteit en kostenbeheersing van de gezondheidszorg en ouderenzorg 
blijven bevorderen. Daartoe is o.m. een grotere doelmatigheid nodig. Minder vergaderen, minder management, 
maar wel meer "wit aan het bed". 
Het z.g. budgetsysteem dient verlaten te worden. Het beperkt de noodzakelijk aantal te verrichten handelingen 
en laat dure apparatuur en operatieruimtes onnodig onbenut. 
De overheid dient tevens de werknemers in de gezondheidszorg meer marktconform te betalen en te zorgen voor 
voldoende stageplaatsen en opleidingscapaciteit waarbij de politiek een langere termijnvisie moet ontwikkelen 
zodat een eind kan komen aan het ad hoc beleid dat momenteel gevoerd wordt. 
Sport 
Sport is een belangrijke vorm van vrijetijdsbesteding, die teamgeest kan bevorderen in een maatschappij, die 
sterk individualiseert. Dit laatste doet de behoefte aan recreatieve voorzieningen toenemen. 
De Nieuwe Midden Partij wil de amateursport en voorzieningen, die mensen langer in beweging (mobiel) 
houden ondersteunen. Aangezien de amateursport voornamelijk draaiende wordt gehouden door vrijwilligers, 
dient dit vrijwilligerswerk financieel aantrekkelijker gemaakt te worden. 
07 Onderwijs 
Het beleid van de overheid is te veel gericht op bezuinigen en onvoldoende op bevordering van de kwaliteit van 
het onderwijs. Ook hier geldt, evenals in de gezondheidszorg, dat er steeds meer een vergadercultuur ontstaat, 
waardoor men steeds minder aan lesgeven toekomt. 
Basisonderwijs 
Kleinere klassen zullen meer leerkrachten motiveren om voor de klas te blijven staan, in plaats van af te haken. 
Daarnaast bevordert het de instroom van nieuwe leerkrachten. 
Kleinere klassen betekent meer aandacht, betere orde en dus betere resultaten. 
Het is van het grootste belang dat kinderen op de basisschool weer de elementaire beginselen als taal en rekenen 
en zo mogelijk wiskunde wordt bijgebracht in plaats van aandacht te geven aan allerlei bijzaken. Beroepsonderwijs 
Veel leerlingen haken af, omdat het beroepsonderwijs te veel op theorie en te weinig op de praktijk gericht is. 
Beroepsonderwijs dient primair gericht te zijn op het feitelijke doel, leerlingen de vaardigheden bij te brengen 
om een vak te kunnen uitoefenen, waarmee zij in staat gesteld worden een inkomen te verwerven. 
Voortgezet en hoger onderwijs; 
Bezuinigingen hebben geleid tot het creeren van "schoolfabrieken" met alle kwalijke gevolgen van dien. 
De steeds groter worden scholen (fusies) en klassen hebben geleid tot een grote uitstroom van ervaren 
leerkrachten. De sociale controle op deze scholen is beduidend minder geworden waardoor de agressie van 
leerlingen alleen maar toegenomen is. Het aantal drop-outs neemt dan ook verontrustend toe. 
De Nieuwe Midden Partij pleit daarom voor een terugkeer naar kleinschaliger onderwijs waar leerlingen weer 
voldoende aandacht krijgen zodat ook hier een positieve bijdrage aan herstel van normen en waarden gegeven 
kan worden. 
Wetenschappelijk onderwijs. 
De Nieuwe Midden Partij wil het toelatingssysteem meer afgesteld zien op vraag en aanbod, rekening houdend 
met de ontwikkelingen op langere termijn. (bijvoorbeeld vergrijzing in de komende decennia) 
08 
Volkshuisvesting 
De individuele huursubsidie moet het instrument blijven, dat er voor zorgt, dat goede woonruimte betaalbaar 
blijft voor burgers met lagere inkomen. 
De huidige Vinex locaties ondervinden terecht veel kritiek. Er zal dan ook meer rekening gehouden moeten 
worden met de wensen van de burgers over de wijze waarop zij wensen te wonen. 
De grondspeculatie, die tot sterke prijsopdrijving heeft geleid, moet tot staan gebracht worden. 
De vergrijzing van de bevolking zal in de komende decennia sterk toenemen. Dit pleit er sterk voor, dat 
voldoende middelen beschikbaar gesteld worden om bestaande woningen aan te kunnen passen aan bewoning 
door ouderen. 
09 Sociale zekerheid 
Algemeen 
Het garanderen van sociale zekerheid ziet De Nieuwe Midden Partij als een kemtaak van de overheid. 
De aanwezigheid van een goed sociaal stelsel mag evenwel geen afbreuk doen aan de individuele 
verantwoordelijkheid van de burger om geen misbruik te maken van dit stelsel. 
De uitvoering van het stelsel moet er daarom op gericht zijn slechts die burgers een uitkering te verstrekken van 
wie niet (meer) in redelijkheid verwacht mag worden, dat zij in staat zijn een eigen inkomen te verwerven. 
Werkgelegenheid versus uitkeringen. 
Het aantal geregistreerde werklozen schommelde in het jaar 2000 rond de 187.000 waaronder een harde kern van 
jongeren die nog nimmer aan het arbeidsproces deel genomen heeft. 
Het aantal burgers dat een bijstandsuitkering heeft bedraagt ruim 400.000. 
Daarnaast heeft Nederland momenteel bijna één miljoen burgers, die een W.A.O. uitkering krijgen. 
Van de werknemers boven de 55 jaar nemen er meer dan één miljoen niet meer aan het arbeidsproces deel. 
Intussen heeft het bedrijfsleven een tekort aan werknemers en zien we (weer) een ontwikkeling op gang komen 
waarbij steeds meer werknemers uit het buitenland binnengehaald worden in plaats van het aanwenden van ons 
eigen potentieel. In het jaar 2000 verstrekte het Arbeidsbureau Nederland bijna 28.000 werkvergunningen voor 
mensen van buiten de Europese Unie. 
0NMP® 9 De Nieuwe Midden Partij vindt dit een zorgelijke ontwikkeling en pleit daarom voor een minder vrijblijvende 
overheid waar het gaat om burgers, die niet de bereidheid tonen hun geboden kansen te benutten, (b.v. speciale 
aanvullende opleidingen  etc)  Van hen mag als tegenprestatie voor het ontvangen van een uitkering op zijn minst 
het uitvoeren van maatschappelijke taken verwacht worden maar primair moet gestreefd worden naar een 
volledige deelname aan het arbeidsproces. Daarnaast zal echter ook het bedrijfsleven minder vrijblijvend om 
moeten gaan met de oudere werknemer en zullen de mogelijkheden om werknemers te laten afvloeien naar de 
W.A.O. verscherpt moeten worden. Met name de keuring door een verzekeringsarts en een arbeidsdeskundige 
van de zieke werknemer laat nog veel te wensen over. 
Fraude. 
Regelmatig worden burgers opgeschrikt door berichten over geconstateerde fraude binnen het sociale stelsel. 
Daarbij valt ook op, dat binnen sommige Gemeenten, de lagere overheid richtlijnen van de centrale overheid 
willens en wetens aan de laars lapt waardoor ook nog eens rechtsongelijkheid binnen het stelsel ontstaat. 
Dit is niet acceptabel. De huidige stand van de techniek maakt het mogelijk een sluitende controle op het 
uitkeringstelsel te hebben en de burger mag dan ook verwachten dat die controle plaatsvindt. 
10 Landbouw, veeteelt en visserij 
De Nieuwe Midden Partij beschouwt de agrarische sector als een gewaardeerde bedrijfstak en onmisbare factor 
voor onze economie en hecht aan een goede uitoefening van de landbouwpraktijk binnen de grenzen van 
duurzaamheid en dierwelzijn. De voortdurende aanvallen van de milieugroepen waarbij de boeren afgeschilderd 
worden als een gevaar voor ons milieu en de volksgezondheid onderschrijven wij dan ook niet- 
De huidige B.S.E. problematiek vraagt om een Europese aanpak maar laat onverlet de verantwoordelijkheid van 
de regering, indien op Europees niveau onverhoopt geen afdoende oplossing gevonden wordt. 
Wat de visserij betreft zullen ook in Europees verband afspraken gemaakt moeten worden, die een eerlijke 
verdeling van visopbrengsten mogelijk maken. 
11 Ontwikkelingssamenwerking 
De Nieuwe Midden Partij is van mening, dat het budget, dat beschikbaar gesteld wordt voor 
ontwikkelingssamenwerking in overeenstemming moet zijn met de internationale norm. 
De gelden voor ontwikkelingssamenwerking dienen vooral aangewend te worden voor landen waar controle op 
besteding ervan mogelijk is. Concrete projecten, primair gericht op uitbreiding van de werkgelegenheid, 
verdienen de voorkeur. Waar mogelijk zal het Nederlandse bedrijfsleven ingeschakeld worden. 
12 Bestuurlijke vernieuwing 
De Nieuwe Midden Partij streeft naar een doelmatig werkende overheid. Dit kan o.m. bereikt worden door het 
aantal ambtenaren, dat werkt in de indirecte sfeer, te verminderen en de kwaliteit van het ambtelijk niveau te 
verhogen. 
Een voortgaande deregulering zal voorts de regelgeving voor de burger inzichtelijker maken. 
De Nieuwe Midden Partij is voorstander van de invoering van een correctief referendum. Nu blijkt, dat de 
politiek soms lak heeft aan de opvatting van het merendeel van de kiezers, moet het correctief referendum de 
mogelijkheid aan de burger bieden om de politiek terug te fluiten. 
0NMP® 10 Verlagen van de PRECARIO voor de kermis explotanten: zodat de ritprijzen lager 
kunnen uitvallen, en er langer door de jeugd met een kleine beurs plezier kan worden 
beleefd, zodat rondhangen en zich schuldig maken aan pesterijen en vandalisme 
wellicht komen te vervallen. Uiteraard geld dit ook voor circussen. 
Multiculturele festiviteiten: deze bevorderen de samenwerking tussen bevolkings-
groepen waardoor subsidie van rijk en of gemeente noodzakelijk is. 
Deze paarse regering speelde jarenlang het bekende TV-spel 
"de zwakste schakel" 
op 15 mei krijgt 
U......Kiezer 
De kans om de zwakste schakels. . ..Netelenbos, Pronk, 
Borst, Korthals en .... andere naar huis te sturen! 
Wilt u dit ook? ....STEUN/KIES dan op 15 mei, de 
Nieuwe Midden Partij(NMP) 
eerlijk èn ... betrouwbaar 
Wilt u lid worden, vul dan onderstaande bon in en stuur deze naar: 
Secretariaat NMP Partijbureau NMP 
Postbus 4689 Postbus 2087 
5953 ZH Reuver of 8203 AB Lelystad 
Voor meer informatie bezoek dan onze website www.nmp.nl  of bel met het 
Partijbureau telf!fax 0320-281412 
.......hier langs afluiippen ............ ... ... ... ... .. ................... .. 
Ja ik wordt lid van de Nieuwe Midden Partij (NMP) 
Naam: ................................................ ni/v 
Adres 
Postcode:..................  
Woonplaats ................................................. 
Geb.datuni ........................... 
Contributie voor voiwasserme €34.00 perjaar. 
voor jeugdleden tot 27 jaar €25.90 per jaar 
elke meerdere gezins volwassenne € 25.90 per jaar i..  