Staatkundig – Gereformeerde partij (1956) Program 
 
Art. 1.  De Staatkundig - Gereformeerde - Partij staat voor de regering van het volk geheel op 
den grondslag van de in de Heilige Schrift geopenbaarde ordening Gods. 
 
Art. 2.  De S.- G. Partij stelt zich ten doel, de begi nselen van Gods Woord op staatkundig terrein 
tot meerdere erkenning te brengen in den lande. Haar st reven is niet zoozeer gericht op 
een meerderheid van kiezers als wel op de handhaving en doorwerking van de 
beginselen, door haar beleden, waarvan haar Program een korte samenvatting vormt. 
 
Art. 3.  De overheid regeert bij de gratie Gods. Zij ontleent dus haar gezag niet en kan dat ook 
nimmer ontleenen aan het volk. 
 
Art. 4.  De overheid zal ook in haar ambt naar Go ds wet geoordeeld worden en heeft dus voor 
naleving van deze wet zorg te dr agen. Daarom is zij geroepen:  
a. strafbaar te stellen de ontheiliging van Gods Naam en dag; 
b. den eed te eischen; 
c. tegen te gaan het misbruik van sterken drank; 
d. te waken voor de openbare zedelijkheid  op wegen en in publieke gebouwen; 
e. de Staatsloterij zonder eenigen  overgang af te schaffen; 
f. in alle samenkomsten te verbieden het verb reiden van beginselen, die de eere Gods en 
het gezag der overheid aanranden; 
g. lijkverbranding te beletten.  
 
Art. 5. Uit wetgeving en bestuur verwijdere de Overheid alles wat de prediking van het 
Evangelie belemmert of krenkt; zij bescherme de Kerk Christi en behandelde haar naar 
haar eigen rechten, waarin de kerk wel is onderscheiden van alle vereeniging. 
 
Art. 6.  De rechtspraak geschiede naar de beginselen, gebouwd op het in de H. S. geopenbaarde 
recht des Heeren. De overheid draagt het zwaa rd niet vergeefs. Zij is van God geroepen 
het kwaad te straffen, opdat het geschonden recht worde hersteld. Dit geschonden recht 
vordert rechtvaardige maar ook rechtmatig e straffen; dien overeenkomstig roept het 
recht tot weder-invoering van de doodstraf.  
 
Art. 7.  De verzorging der armen behoor t niet tot het werk der overhe id. Wel heeft zij te helpen 
tot het verwerven van een behoorlijk bestaan en te beschermen di e deelen en standen 
van ons volk, die dreigen in den maatschappelij ken strijd te bezwijken. Doch armenzorg 
blijve aan kerkelijke en particuliere instellingen overgelaten. De overheid late die 
instellingen geheel vrij haar arbeid zelf te  regelen en grijpe in die regeling dan ook 
nimmer in. 
 
Art. 8.  Op de overheid rust de zorg voor de open bare gezondheid van he t volk; zoo verhindere 
zij de verontreiniging van het water en de n openbaren weg en van den dampkring; zij 
hoede tegen uitbreiding van besmettelijke ziek ten, wanneer en waar  die voorkomen, met 
zulke middelen als tegen het Woord Gods niet strijden (afzondering, ontsmetting); zij dwinge echter niet tot een k unstbewerking aan den lijve (g een vaccinatie dus) waardoor 
èn de vrije beschi kking over eigen lichaam èn over dat zijner kinderen èn de vrijheid der 
conscientiën wordt gekrenkt. 
 
Art. 9.  Onwettige dwang der conscienti e harer onderdanen door de overheid wordt ook    
uitgeoefend door de sociale wetten, in 1913 do or H. M. de Koningin  uitgevaardigd, wier 
uitvoering God verhoede, zoowel als hare uitb reiding. De S.-G.-part ij protesteert tegen 
verplichte verzekering en wapent zich tegen uitbreiding. 
 Art. 10.  Het schreiend onrecht, aan een Christel ijke natie geschied in de berooving der scholen 
van Gods Woord, waardoor met staatshulp en belastinggeld een groot deel van het 
opgekomen geslacht buiten kennis van de Schrift groot werd, worde hersteld. Die 
herstelling hebbe zoo plaats, dat de roeping der ouders bij het on derwijs der kinderen 
voorop ga. Alleen bij het in gebreke blijven van de vervulling dier ouderlijke roeping, doe 
de overheid onderwijs geven. Het bijzon der onderwijs worde regel; het openbaar 
onderwijs slechts aanvulling. Uit alle onderwijs worde geweerd, wat de eere des Heeren 
en het gezag der overheid aanrandt. Het toezic ht der overheid bepale  zich alleen tot die 
zaken die in den aard van de roeping der over heid liggen, en bele mmere nimmer de vrije 
levensbeweging der Ch ristelijke School. 
 
Art. 11. Ook voor middelbaar en hooger onderwijs drage de regeering zorg naar dezelfde regelen 
en gelde dezelfde eisch der vrijheid. 
 
Art. 12. Haar gezag oefent de overheid onder medewerking van het volk . Die medewerking wordt 
verkregen door het kies recht zooveel mogelijk allen kringen van ons volk toe te kennen. 
De S. G. P. staat een organi sch kiesrecht voor, dat rekening  houdt met het gezin als de 
cel der samenleving. 
 
Art. 13. Vrouwenkiesrecht echter strijdt met de roeping der vrouw,  en stemdwang met de vrijheid 
der burgers. 
 
Art.14. De overheid bescherme de  rechten van den arbeid zoowel voor patroon als arbeider. De 
verhouding van patroon en arbeider zij ov ereenkomstig de regelen van Gods Woord. 
Derhalve worde staking en uitsluiting geweerd. 
 
Art. 15. Staatsbemoeiing mag nimme r het particulier initiatief dr ukken. De overheid doe hare 
bemoeiing zoo klein mogelijk zijn en beperke het getal bezoldigde ambtenaren tot het 
onvermijdelijke, ook opdat de belasting niet noodeloos  worden verzwaard. 
 
Art. 16. Bij de regeling der belastingen word e rekening gehouden met de draagkracht der 
verschillende kringen des volks. De overhe id zij op hare hoede tegen opzettelijke 
bevoorrechting van de ééne volksgroep ten koste van de anderen. 
 
Art. 17. De overheid drage op doeltreffende wijze zorg voor de  defensie des lands beide door 
leger en vloot, ook al hebbe zij te waken tegen toomelooze opdrijving der krijgslasten. 
 
Art. 18. De Staatkundig Gereformeerde Partij , betreurende het verbreken van de eeuwenoude 
band tussen Nederland en Indië, verklaart zich tegen een verder afstaan van enig 
Nederlands gebiedsdeel en voor een hechte band tussen Nederland en West-Indië in het 
verband van het Koninkrijk der Nederlanden. De overheid bevordere de prediking van het 
Evangelie in die gebiedsdelen, waar zij ze ggenschap heeft en zorge voorts voor een 
goede defensie. 
 
Art. 19. Welke regeeringsvorm overigens ook goed moge zijn, voor ons land is het constitutioneel 
koningschap, opgedragen aan het Huis  van Oranje, de van God gegevene.  
 Aldus vastgesteld in de Algemeene Vergaderingen te Middelburg 24 April 1918, te 
Rotterdam 3 Aug. 1921, te Utrecht 5 April 1923 en 7 April 1926, te Rotterdam 21 April 1927 en te Utrecht 10 Mei 1950. 