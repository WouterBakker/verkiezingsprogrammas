40E POLITI EKE' 
VASTE GROND 
Verkiezingsprogramma van het GPV 
1998-2002  
Ir 
GPV VASTE GROND  
Verb 
jI,J,1: Wie naar mij luistert en doet wat ik zeg, is verstandig. Hij lijkt op een man die zijn huis 
op een rots bouwt. Het kan regenen, er kan een overstroming komen en het kan stormen. 
Maar het huis blijft staan, want het heeft een goede fundering. Maar wie hoort wat ik zeg 
en zich er niets van aantrekt, is dom. Hij lijkt op een man die zijn huis op zand bouwt. Als 
dat huis te lijden krijgt van regen, overstroming en storm, stort het met donderend lawaai 
in." 
Jezus Christus 
in het evangelie naar Matteus (hoofdstuk 7 vs 24 t/m 27), weergave Het Boek VASTE GROND - Verkiezingsprogramma van het GPV 1998-2002 
INHOUD 
Inleiding 4 
1. Vaste Grond voor bescherming van het leven 
1.1 Doel van het leven 
1.2 Bescherming van het leven 
1.3 Kunstmatige bevruchting 
1.4 Erfelijkheid en prenataal onderzoek 
1.5 Abortus provocatus 
1.6 Terminale zorg 
1.7 Euthanasie 
2. Vaste Grond in huwelijk en gezin 
2.1 Huwelijk en samenlevingsvormen 
2.2 Echtscheiding 
2.3 Gezin 
2.4 Familierecht 
2.5 Jeugdbeleid 
2.6 Jeugdhulpverlening 
3.  Vaste Grond voor meer veiligheid 
3.1 Integraal veiligheidsbeleid 
3.2 Geweld 
3.3 Drugs 
3.4 Regelgeving 
3.5 Politie 
3.6 Opsporing 
3.7 Openbaar Ministerie 
3.8 Rechterlijke macht 
3.9 Veiligheid voor vreemdelingen 
3.10 Verkeersveiligheid 
3.11 Rampen 
4.  Vaste Grond voor werk en inkomen 
4.1 Overheid en werkgelegenheid 
4.2 Flexibilisering van arbeid 
4.3 Bijzondere situaties 
4.4 Inkomen 
4.5 Sociale zekerheid 
VASTE GROND - Inhoudsopgave 1 '1 
10 
13 
17  VASTE GROND - Verkiezingsprogramma van het GPV 1998-2002 
4.6 AOW 
4.7 Armoede 
5. Vaste Grond in de zorgverlening 20 
5.1 Overheid en gezondheidszorg 
5.2 Mensen met een handicap 
5.3 Ouderen 
5.4 Geestelijke gezondheidszorg 
5.5 Dak- en thuislozen 
5.6 Verslaving 
5.7 Financiering 
5.8 Organisatie 
5.9 Personeel 
6. Vaste Grond bij het beheer van de schepping 24 
6.1 Overheid en milieu 
6.2 Burgers en bedrijven 
6.3 Bodemsanering 
6.4 Luchtvervuiling en klimaatverandering 
6.5 Afval 
6.6 Water 
6.7 Geluid 
6.8 Natuur en landschap 
6.9 Welzijn van planten en dieren 
Vaste Grond bij de economische en ruimtelijke ontwikkeling 28 
Duurzame economische ontwikkeling 
Overheid en markt 
Technologie 
Midden- en kleinbedrijf 
Landbouw 
Landbouw en milieu 
Visserij 
Ruimtelijke ordening en spreiding van werkgelegenheid 
Verkeer 
Infrastructuur 
Luchtvaart 
Volkshuisvesting 
Leefbaarheid 
Vaste Grond bij het ontwikkelen van talenten 
Overheid en onderwijs 7.  
7.1 
7.2 
7.3 
7.4 
7.5 
7.6 
7.7 
7.8 
7.9 
7.10 
7.11 
7.12 
7.13 
8.  
8.1  34 
2 VASTE GROND - Inhoudsopgave VASTE GROND - Verkiezingsprogramma van het GPV 1998-2002 
8.2 Vrijheid van onderwijs 
8.3 Primair onderwijs (basisonderwijs) 
8.4 Speciaal onderwijs 
8.5 Voortgezet onderwijs 
8.6 Beroepsonderwijs en educatie 
8.7 Hoger onderwijs 
8.8 Cultuur en kunst 
8.9 Media 
8.10 Sport en recreatie 
9. Vaste Grond voor het binnenlands bestuur 39 
9.1 Geloofwaardigheid 
9.2 Vrijheid van godsdienst 
9.3 Kerk en staat 
9.4 Openbare zeden 
9.5 Grondwet 
9.6 Koningin, regering en parlement 
9.7 Gemeenten en provincies 
9.8 Koninkrijkszaken 
9.9 Minderheden 
10. Vaste Grond in het buitenlands beleid 43 
10.1 Uitgangspunten buitenlands beleid 
10.2 Europa 
10.3 Ontwikkelingssamenwerking 
10.4 Defensie 
11. Vaste Grond voor de overheidsfinanciën 46 
11.1 Belastingen 
11.2 Financieringstekort 
11.3 Begrotingsruimte 
11.4 Nieuw beleid 
Samenvatting in actiepunten 48  
VASTE GROND - Inhoudsopgave 3 VASTE GROND - Verkiezingsprogramma van het GPV 1998-2002 
INLEIDING 
VASTE GROND 
Een paars kabinet was niet de keuze van het GPV. Maar is er na vier jaar paars echt veel 
veranderd? Er zijn verschillen tussen het kabinet-Kok en de kabinetten-Lubbers. Maar wat 
veel meer opvalt is de continuïteit met het verleden. 
Liberalisme en sociaal-democratie blijken veel minder van elkaar te verschillen dan tot 
voor kort werd aangenomen. Christen-democraten hebben altijd zowel met de VVD als met 
de PvdA kunnen samenwerken, en zouden dit nu met elk van de paarse partijen weer 
kunnen en willen. 
Politieke tegenstellingen zijn veelal accentverschillen geworden. Daardoor kan het in de 
politiek steeds meer over personen gaan in plaats van over politieke uitgangspunten en 
doelstellingen. Maar personen zijn kwetsbaar. Ze kunnen  zò  vervangen zijn. 
Iedere partij heeft het beste voor met de Nederlandse samenleving. Werk en inkomen, 
welzijn en ontplooiing, het zijn de steeds weerkerende begrippen in alle verkiezingspro-
gramma's. Valt er dan nog wel iets te kiezen in Nederland? 
Jazeker, voor mensen die met oppervlakkige verhalen geen genoegen nemen. Politici 
moeten voortdurend keuzen maken. Ze krijgen te maken met tegenstrijdige belangen en 
met tegenvallende ontwikkelingen. Niet alles kan tegelijk. Dan wordt er gekozen. Dan 
wordt de stem van de kiezers gebruikt. Bij verkiezingen bepalen de kiezers wie in de 
volgende periode de keuzes gaan maken. Daarbij komt het erop aan niet alleen af te gaan 
op fraaie zinnen in een program of tijdens een toespraak of debat. Wie echt wil kiezen 
moet doorvragen. Waarop zijn politieke uitspraken gebaseerd? Hoe hard zijn ze? Welk 
fundament ligt eronder? 
In de bijbel maakt Jezus een mooie vergelijking tussen twee mannen. Beiden bouwen een 
huis. De een brengt een stevige fundering aan onder het huis, op de rotsbodem. De ander 
bouwt op zandgrond. Dan komt er een overstroming, met storm en regen. Het huis met de 
fundering blijft staan, het huis op de zandgrond wordt ondermijnd en stort in. 
Een politiek program dat bestand is tegen tegenwind, dat houvast biedt als noodzakelijke 
keuzen moeten worden gemaakt, moet op vaste grond zijn gebouwd en van een stevige 
fundering zijn voorzien. 
Jezus zei in zijn verhaal over de twee bouwers dat de man die verstandig te werk ging 
naar Hem geluisterd had. Het Woord van God is geen drijfzand maar biedt een vaste 
grond, ook voor het doen van politieke keuzen. Het tilt de politiek van alle dag uit boven 
het niveau van touwtrekken om een zo groot mogelijk aandeel uit de gemeenschappelijke 
pot. Het biedt houvast in moeilijke tijden. Het kan dat ook, omdat het het Woord is van de 
grote Koning die over alles regeert. 
Het GPV kiest voor deze vaste grond. Dit program wil daarop bouwen. GPV'ers zijn 
daarop aanspreekbaar. Staande op die vaste grond komt het GPV tot duidelijke keuzen. In 
ethische kwesties, maar ook in alledaagse vraagstukken over werk en inkomen, gezond-
heidszorg en onderwijs. Er valt dus wat te kiezen bij het GPV. 
4 VASTE GROND - Inleiding VASTE GROND - Verkiezingsprogramma van het GPV 1998-2002 
Werk, werk en nog eens werk was het centrale thema van het kabinet-Kok. Het kabinet is 
daarin geslaagd. Bijna een half miljoen extra banen in vier jaar. Maar nog geen 20% van 
deze banen kwam terecht bij werklozen, en slechts een kleine 3% bij mensen die gedeelte-
lijk arbeidsongeschikt waren verklaard. 
Het GPV kiest voor een werkgelegenheidsbeleid waarin langdurig werklozen en gedeelte-
lijk arbeidsongeschikten absolute prioriteit krijgen. Omdat ook deze mensen talenten van 
hun Schepper hebben ontvangen. Als de overheid zich niet extra voor hen inzet komen zij 
in de marge van de samenleving terecht. 
Faciliteiten voor het bedrijfsleven kunnen de concurrentiekracht en daarmee de werkgele-
genheid bevorderen. Het GPV let daarbij vooral op het midden- en kleinbedrijf, omdat daar 
de beste mogelijkheden liggen voor een zinvolle bijdrage aan de ontwikkeling van onze 
samenleving. 
Economische groei is belangrijk. Maar Nederland behoeft niet ten koste van alles een 
koppositie in Europa te verwerven. Het GPV wil geen stress-maatschappij, maar een 
maatschappij waarin mensen tijd hebben voor de opvoeding van kinderen, voor vrijwilli-
gerswerk en voor zinvolle ontspanning. Liever iets minder luxe dan het verlies van de 
zondag als rustdag. 
Mensen met een uitkering behoren mee te delen in de gestegen welvaart. Het GPV kiest 
daarom liever voor een royale verhoging voor hen die het echt nodig hebben dan voor een 
klein beetje extra voor iedereen. Wie echt arm is heeft recht op hulp, leren we uit de 
bijbel. 
Iedere mens dankt zijn leven aan God die voor hem wil zorgen, van het prille begin tot de 
laatste ademtocht. Daarom kiest het GPV voor hulp aan mensen in moeilijke omstandighe-
den, niet voor het eigenmachtig beschikken over het leven van mensen. 
Verslaving aan alcohol, drugs, gokken of roken bedreigt de gezondheid en het leven van 
mensen. Elke tweeslachtigheid in het overheidsbeleid op dit punt ondermijnt de geloof-
waardigheid ervan. Daarom kiest het GPV voor een consequente strijd tegen verslaving, en 
wijst het een gedoogbeleid af. 
Mensen leven op allerlei manieren met elkaar samen. God heeft echter bij de schepping 
van de mens het huwelijk van man en vrouw gegeven. Daarom kiest het GPV voor huwe-
lijk en gezin. Geen andere leefvorm kan daaraan gelijk gesteld worden. Kinderen behoren 
zoveel mogelijk opgevoed te worden door hun natuurlijke ouders. 
Onderwijs behoort in het verlengde te liggen van de opvoeding thuis. Niet de overheid 
maar de ouders en de school zijn daarom verantwoordelijk voor het onderwijs op school. 
Ouders mogen niet belemmerd worden in de schoolkeuze voor hun kinderen. 
Nederland is geen eiland in Europa maar draagt mede-verantwoordelijkheid in internatio-
naal verband. Als wezenlijke waarden in het geding zijn, kiest het GPV echter voor 
blijvende nationale zeggenschap. 
Nederland kan het vluchtelingenvraagstuk niet oplossen. Maar het moet wel zijn aandeel in 
de opvang van vluchtelingen royaal leveren. Het GPV kiest voor de vervolgden, zoals 
Jezus ons geleerd heeft. 
VASTE GROND - Inleiding 5 VASTE GROND - Verkiezingsprogramma van het GPV 1998-2002 
Kiezen is prioriteiten stellen, voorrang geven aan het ene belang boven het andere. 
* In deze tijd van welvaart kiest het GPV voor hen die extra hulp nodig hebben, 
zoals bijstandsgerechtigden, ouderen en mensen met een handicap. 
* Het GPV wil investeren in een veilige en schone samenleving, waarin er werk is 
voor velen en onderwijs voor iedereen. 
* Het GPV accepteert daarbij dat de mogelijkheden voor lastenverlichting beperkt 
zullen zijn. Dat is na de lastenverlichtingen in het recente verleden ook een ver-
antwoorde afweging. 
De keuzen waar het GPV voor staat zijn niet altijd eenvoudig te realiseren. Ze vragen om 
een krachtig overheidsbeleid, dat steun vindt in de samenleving. Het GPV wil zich daar 
sterk voor maken in de overtuiging dat dit program is gebouwd op vaste grond. Dat geeft 
ook vrijmoedigheid om hiervoor uw steun te vragen. 
6 VASTE GROND - Inleiding VASTE GROND - Verkiezingsprogramma van het GPV 1998-2002 
VASTE GROND 
1. VOOR BESCHERMING VAN HET LEVEN 
1.1 Doel van het leven 
In Genesis 1 lezen we dat God in het begin de hemel en de aarde gemaakt heeft, met alles 
wat op de aarde leeft. Op de zesde dag schiep Hij de mens naar zijn beeld, en stelde hem 
aan als zijn rentmeester. Daarmee kreeg de mens een vast doel in zijn leven, namelijk God 
te eren en te dienen. Dit moet ook het uitgangspunt zijn in het overheidsbeleid. Daarbij 
horen een verantwoorde ontwikkeling en beheer van de schepping en een zo goed mogelijk 
gebruik van ieders persoonlijke talenten. 
1.2 Bescherming van het leven 
Omdat elk leven door God gemaakt is, is ook elk leven waardevol. Daarom moeten we 
daar zorgvuldig mee omgaan, en het zo goed mogelijk beschermen. Dat geldt vooral voor 
het zwakke leven dat niet voor zichzelf kan opkomen, of het nu gaat om mens, dier of 
plant. Nu we zien dat niet alleen het dierlijk en plantaardig leven (milieuvervuiling) maar 
ook het menselijk leven bedreigd wordt (abortus, euthanasie) rust op de overheid een 
bijzondere taak om beschermend op te treden. Door voorgaande kabinetten, zowel met als 
zonder het CDA, is hieraan te weinig gedaan. De bescherming van het ongeboren, zwaar 
gehandicapte en naar het einde gaande leven is daardoor onvoldoende gegarandeerd. Als 
op deze weg wordt voortgegaan is het de vraag of er in de toekomstige samenleving nog 
plaats zal zijn voor het niet-gave, niet-productieve en niet-gewenste menselijk leven. Het 
GPV wil dat de overheid haar beschermende taak volgens het gebod van God serieus 
neemt door een goede wetgeving en controle op de naleving daarvan. 
1.3 Kunstmatige bevruchting 
Door nieuwe medische technieken is het mogelijk dat ook mensen die voorheen geen 
kinderen konden krijgen dat nu wel kunnen. Dat is op zichzelf fijn, maar aan die nieuwe 
technieken kunnen ook grote nadelen kleven. Bij in vitro fertilisatie (ivf) moet het niet-
benutten van embryo's voorkomen worden, evenals het ontstaan van extreme meerling-
zwangerschappen. Selectieve abortus in geval van meerling-zwangerschappen mag alleen 
worden toegepast wanneer het leven van de moeder of de kinderen in gevaar is. Het 
experimenteren met embryo's en het kweken ervan voor wetenschappelijk onderzoek wordt 
niet toegestaan. Dit geldt ook voor het gebruik van en de handel in weefsel van foetussen. 
1.4 Erfelijkheid en prenataal onderzoek 
Adequaat erfelijkheidsonderzoek en een goede voorlichting ten aanzien van erfelijke 
afwijkingen zijn van groot belang. Op basis hiervan moeten ouders zelf de beslissing 
nemen of zij op een verantwoorde wijze kinderen kunnen krijgen. 
VASTE GROND - Hoofdstuk 1. Voor bescherming van het leven 7 VASTE GROND - Verkiezingsprogramma van het GPV 1998-2002 
Genetische manipulatie op orgaanniveau, gericht op het genezen van erfelijke ziekten, kan 
veelbelovend zijn. Maar omdat God ieder mens unieke kenmerken gegeven heeft, mag het 
daarbij niet gaan om organen die de persoonlijkheid en het wezen van de mens als geheel 
bepalen. Hersenen en voortplantingsorganen blijven daarom van deze behandelingen 
uitgesloten. Blijvende veranderingen die via de voortplanting kunnen worden doorgegeven, 
blijven verboden, mede omdat de risico's van verlies van controle en van een brede en 
mogelijk blijvende werking hierbij te groot zijn. 
Het prenataal opsporen van afwijkingen bij reeds verwekte kinderen (prenatale diagnostiek) 
mag niet leiden tot selectieve abortus. Dit onderzoek kan wel worden gebruikt wanneer het 
nuttig is voor een eventuele behandeling van de aandoening. 
1.5 Abortus provocatus 
Jaarlijks worden in Nederland tienduizenden ongeboren kinderen geaborteerd omdat ze 
ongewenst zijn of vanwege hun handicap. Abortus vanwege een 'verkeerd' geslacht wordt 
zelfs door de minister goedgepraat. 
Een goede evaluatie en strengere controle van de Wet Afbreking Zwangerschap zijn de 
eerste stappen op weg naar intrekking van deze wet. Zij moet vervangen worden door een 
wet waarbij abortus alleen wordt toegestaan wanneer het leven of de gezondheid van de 
moeder in gevaar is. Voor andere gevallen van ongewenste zwangerschap bestaan alterna-
tieven in de vorm van hulpverlening en adoptie. De overheid zal deze alternatieven door 
subsidieverlening zoveel mogelijk stimuleren. Daarnaast wordt de subsidiëring van abortus 
via de AWBZ beëindigd, en mag dit niet worden opgenomen in het basispakket van 
ziektekostenverzekeringen. 
1.6 Terminale zorg 
Omdat het leven door God gegeven is, heeft geen mens het recht dit zelf te beëindigen. 
Waar geen genezing mogelijk is en lijden ondraaglijk wordt, moet dan ook geen (zelf) 
doding worden toegestaan maar moet alles gedaan worden om het lijden te verlichten. 
Meer aandacht voor palliatieve zorg (pijnbestrijding) en stervensbegeleiding is daarom 
noodzakelijk. 
Hierbij wordt zoveel mogelijk aangesloten bij de wens van de patiënt. Mensen die thuis 
willen sterven worden daartoe zoveel mogelijk in staat gesteld. Versterking van de thuis-
zorg is hiervoor noodzakelijk. Waar thuis sterven niet kan, moet opname op een speciale 
palliatieve afdeling in een ziekenhuis of verpleeghuis dan wel in een  hospice  mogelijk zijn. 
Betrokkenheid van familie en andere relaties hierbij is van groot belang. Op deze manier 
kan de patiënt tijd en rust geboden worden om zich met zo min mogelijk pijn voor te 
bereiden op het sterven. 
1.7 Euthanasie 
Euthanasie is nog steeds strafbaar volgens het Wetboek van Strafrecht, en dat moet zo 
blijven. Maar de bestaande praktijk, waarbij de normen onder de zgn. meldingsregeling 
steeds verder zijn opgerekt, haalt dit strafrechtelijk verbod onderuit en moet worden 
8 VASTE GROND - Hoofdstuk 1. Voor bescherming van het leven VASTE GROND - Verkiezingsprogramma van het GPV 1998-2002 
ingedamd. Artsen dienen meer voorlichting te krijgen over de mogelijkheden van pijnbe-
strijding en worden verplicht om een palliatief deskundige collega te raadplegen met 
betrekking tot alternatieven voor euthanasie. Euthanasie op wilsonbekwamen (baby's, 
comapatiënten) wordt niet toegestaan. 
VASTE GROND - Hoofdstuk 1. Voor bescherming van het leven 9 VASTE GROND - Verkiezingsprogramma van het GPV 1998-2002 
VASTE GROND 
2. IN HUWELIJK EN GEZIN 
2.1 Huwelijk en samenlevingsvormen 
Het huwelijk van man en vrouw is door God ingesteld. Daarom mogen andere samenle-
vingsvormen hieraan niet worden gelijkgesteld. Wel kan het nodig zijn om ter bestrijding 
van onrechtvaardige situaties een regeling te treffen waarin op materiële punten rechtsge-
volgen gelden die vergelijkbaar zijn met die voor gehuwden. 
Adoptie en kunstmatige voortplantingstechnieken worden alleen toegestaan binnen het 
huwelijk. Draagmoederschap en bemiddeling daarbij worden afgewezen. 
Ieder kind moet het recht hebben te weten wie zijn biologische ouders zijn. 
2.2 Echtscheiding 
De bijbel leert dat huwelijken voor het leven gesloten worden. Echtscheiding wordt daarom 
zoveel mogelijk voorkomen. Daarnaast vraagt ook het belang van kinderen om echtschei-
ding zoveel mogelijk te beperken. De echtscheidingsprocedure zal daarom niet vereenvou-
digd worden, maar er moet juist een regeling tot stand komen waarin bemiddeling en 
streven naar instandhouding van het huwelijk centraal staan. Daarbij wordt de rechter 
wettelijk bevoegd om de behandeling van een verzoek om echtscheiding op te schorten, 
om daardoor deskundigen in de gelegenheid te stellen om op instandhouding van het 
huwelijk gerichte hulp te bieden. 
Voordat de echtscheiding wordt uitgesproken moet de rechter controleren of overeenstem-
ming is bereikt met betrekking tot de kinderen. Als dat niet zo is, verwijst hij naar een 
bemiddelaar. 
De rechter ziet toe op een goede omgangsregeling waarin de positie van alle betrokkenen 
evenwichtig geregeld is. 
2.3 Gezin 
Een stabiel gezinsleven is belangrijk voor een goede ontwikkeling van kinderen, en daarom 
van groot belang voor de toekomst van de samenleving. De overheid moet daarvoor 
voldoende voorwaarden scheppen. De aanstelling van een minister of staatssecretaris voor 
gezinszaken is daarbij een stap in de goede richting. 
Het moet mogelijk zijn om met het inkomen van één kostwinner een gezin te onderhouden. 
Een vrije keuze in de taakverdeling tussen man en vrouw, en een versterking van de 
verzorgende rol van de vader daarbij, wordt bevorderd door vergroting van de mogelijkhe-
den tot deeltijdarbeid. 
Kinderopvang is in principe een zaak van ouders en werkgevers, en wordt daarom alleen in 
geval van medische of sociale noodzaak gesubsidieerd. 
Bezuinigingen op de kinderbijslag moeten in ieder geval voor grotere gezinnen worden 
teruggedraaid. 
10 VASTE GROND - Hoofdstuk 2. In huwelijk en gezin VASTE GROND - Verkiezingsprogramma van het GPV 1998-2002 
2.4 Familierecht 
Natuurlijke afstamming en bloedverwantschap vormen de basis voor het familierecht. 
Uitgangspunt voor regelgeving is dat kinderen geboren worden binnen een huwelijkse 
relatie. Wanneer niet-gehuwde natuurlijke ouders hun verantwoordelijkheid tegenover hun 
kinderen willen nakomen kan gezamenlijk ouderlijk gezag worden toegestaan. Gezamenlij-
ke voogdij is mogelijk wanneer die wordt uitgeoefend in een gezinssituatie. 
2.5 Jeugdbeleid 
Het is voor de overheid een uitdaging de voorwaarden te scheppen waarbinnen jongeren 
hun van God gegeven talenten tot ontwikkeling kunnen brengen. Daarbij past in de eerste 
plaats een overtuigend gezinsbeleid, omdat vitale gezinnen voor jongeren de beste garantie 
vormen voor een goede start in de samenleving. Aan die goede start moet ook een perspec-
tiefvol vervolg worden gegeven. Jongeren horen erbij, moeten serieus genomen worden, 
verantwoordelijkheid kunnen dragen en betrokken worden bij het oplossen van vraagstuk-
ken die hen direct raken. 
Een kwalitatief goed en toegankelijk onderwijs is daarvoor een eerste voorwaarde. Daar-
naast moeten jongeren zich ook in buitenschoolse activiteiten en vrijetijdsbesteding verder 
kunnen ontwikkelen tot zelfstandige en mondige burgers. Jongeren worden daarom meer 
betrokken bij het jeugdwerk in hun eigen wijk en krijgen meer mogelijkheden voor een 
actieve vrijetijdsbesteding. 
Omdat jongeren erbij horen, moet het werkgelegenheidsbeleid voor hen zodanig zijn dat 
jongeren die hun handen uit de mouwen willen steken daartoe ook in staat gesteld worden. 
Bestaande wettelijke mogelijkheden daartoe worden ten volle benut en indien nodig 
aangevuld met maatregelen die erop gericht zijn jongeren werkervaring te laten opdoen. De 
aansluiting tussen onderwijs en arbeidsmarkt wordt verbeterd, en de toeleiding van alloch-
tone jongeren naar de arbeidsmarkt heeft een hoge prioriteit. Van verlaging van het mini-
mumjeugdloon kan geen sprake zijn. 
Integraal jeugdbeleid wordt gestimuleerd omdat hiermee activiteiten van diverse instanties 
die betrokken zijn bij het jeugdbeleid beter op elkaar worden afgestemd. 
2.6 Jeugdhulpverlening 
Niet alle jongeren hebben een goede relatie met hun ouders. Ook door onvoldoende 
onderwijs, werkloosheid, alcohol- of druggebruik en gokken kunnen jongeren in problemen 
komen. De samenleving moet zich niet van hen afkeren, maar moet bescherming en een 
nieuw perspectief bieden. 
De hulpverlening aan jongeren begint met een gezinsbeleid dat erop gericht is ouders in 
staat te stellen hun kinderen goed op te voeden, om zo problemen te voorkomen. De 
hulpverlening aan gezinnen met problemen wordt waar mogelijk gericht op herstel van de 
gezinsrelatie. Er worden voldoende mogelijkheden geboden voor opvoedingsondersteuning. 
In situaties waarin de relatie tussen de ouders ernstig is verstoord en waarvan het kind de 
dupe dreigt te worden, kan een formele rechtsingang voor minderjarigen worden toege-
staan. De Kinderombudsman wordt geïntroduceerd om de bescherming van kinderen verder 
te verbeteren en een duidelijk aanspreekpunt te creëren waar zij met hun problemen 
VASTE GROND - Hoofdstuk 2. In huwelijk en gezin 11 VASTE GROND Verkiezingsprogramma van het GPV 1998-2002 
vertrouwelijk terecht kunnen. 
Wanneer herstel van de gezinsrelatie niet mogelijk is moeten kinderen worden onderge-
bracht in opvanggezinnen en -tehuizen. Daarvoor moeten voldoende plaatsen beschikbaar 
zijn. Extra geld is nodig voor de uitbreiding van het aantal gezinsvoogden en van de 
capaciteit in opvanginstellingen. 
De mogelijkheden voor identiteitsgebonden jeugdhulpverlening moeten in stand blijven. De 
regionale bureaus voor jeugdhulpverlening worden verplicht om desgevraagd te verwijzen 
naar identiteitsgebonden instellingen of beter, er komt een wettelijke mogelijkheid voor 
landelijke bureaus voor jeugdzorg ten behoeve van landelijk erkende identiteitsgebonden 
instellingen. 
Ook voor de aanpak van jeugdcriminaliteit geldt dat ouders en kinderen allereerst op hun 
eigen verantwoordelijkheden gewezen worden. Die verantwoordelijkheid moeten zij even-
tueel met behulp van anderen ook inhoud kunnen geven. Door preventieve maatregelen, 
een integrale aanpak op lokaal niveau en een snelle uitvoering van straffen wordt het 
aantal jongeren in justitiële jeugdinrichtingen beperkt. Jongeren die desondanks daarin 
geplaatst worden moeten een zodanige begeleiding krijgen dat zij niet opnieuw vervallen 
tot criminaliteit. Hiervoor zijn voldoende financiële middelen noodzakelijk. 
Verslaving aan alcohol, drugs en gokken wordt tegengegaan. Een overheid die jongeren 
serieus neemt voert ook hier een geloofwaardig beleid en laat niet oogluikend toe wat 
wettelijk verboden is. 
12 VASTE GROND - Hoofdstuk 2. In huwelijk en gezin VASTE GROND - Verkiezingsprogramma van het GPV 1998-2002 
VASTE GROND 
3. VOOR MEER VEILIGHEID 
3.1 Integraal veiligheidsbeleid 
De criminaliteit in Nederland is hoog, en veel burgers voelen zich daardoor onveilig. Het 
tegengaan hiervan is een eerste taak van de overheid, en moet daarom veel aandacht 
krijgen. Het aanstellen van meer agenten en toezichthouders is daarbij nodig, maar niet 
voldoende. De politie moet worden versterkt, met name ook in plattelandsgemeenten. 
Daarnaast is een integraal en gecoördineerd veiligheidsbeleid, zowel gemeentelijk, natio-
naal als internationaal, noodzakelijk omdat hiermee veel criminaliteit voorkomen kan 
worden. Daarbij zal ook vanuit terreinen als onderwijs, werkgelegenheid, jeugdbeleid, 
verslavingszorg en ruimtelijke ordening een bijdrage aan het terugdringen van de criminali-
teit geleverd moeten worden. 
Versterking van het normbesef en terugkeer naar de regels die de bijbel leert zijn daarbij 
heel belangrijk. Ook moeten de verantwoordelijkheden meer gelegd worden waar ze horen 
te liggen. Bestrijding van criminaliteit is niet alleen een zaak van de politie, maar ook van 
ouders, leerkrachten, wijkbewoners en ondernemers, dus van ons allemaal. 
3.2 Geweld 
Ter bestrijding van het geweld op straat wordt een landelijk platform tegen geweld opge-
richt. Hierin hebben vertegenwoordigers van ministeries, werkgevers- en werknemers, 
onderwijsorganisaties, kerken, ouderen- en jongerenorganisaties, etnische minderheden en 
sportorganisaties zitting. De eindverantwoordelijkheid voor de bestrijding van geweld op 
straat ligt bij de rijksoverheid. Zij moet onder meer gericht onderzoek doen naar oorzaken, 
omstandigheden en maatregelen rond geweld, stimulerend en coördinerend optreden naar 
lokale overheden en maatschappelijke organisaties en voorwaarden scheppen voor bestrij-
ding van geweld op lokaal niveau. Aan opsporing en vervolging van geweldszaken wordt 
prioriteit gegeven. 
3.3 Drugs 
Het drugsbeleid wordt aangescherpt. In samenwerking met de Nederlandse Antillen en 
Aruba wordt voorkomen dat deze koninkrijksdelen worden gebruikt als tussenschakel in de 
drugshandel tussen Zuid-Amerika en Nederland. Vrije verstrekking van heroïne wordt niet 
toegestaan. Ook ten aanzien van softdrugs kan het huidige gedoogbeleid geen oplossing 
zijn. In plaats hiervan wordt gestreefd naar sluiting van alle coffeeshops. De verkoop van 
paddestoelen(producten) met een hallucinerende werking wordt verboden. 
Omdat houseparty's onvermijdelijk gepaard blijken te gaan met grootschalig XTC-gebruik 
worden hiervoor geen vergunningen meer verleend. Naast aanscherping van het justitieel 
drugbeleid moet ook de zorg aan drugsverslaafden worden versterkt (zie par. 5.6). 
VASTE GROND - Hoofdstuk 3. Voor meer veiligheid 13 VASTE GROND - Verkiezingsprogramma van het GPV 1998-2002 
3.4 Regelgeving 
De overheid moet duidelijke en uitvoerbare regels stellen, en ook toezien op de naleving 
daarvan. De wetgever mag zich niet volgend opstellen ten aanzien van rechterlijke uitspra-
ken, maar moet zelf durven kiezen en duidelijk richting aangeven. 
3.5 Politie 
Een nieuwe indeling van de politieorganisatie is vooralsnog niet gewenst. Overheveling 
van het beheer van de politie naar de provincie wordt daarom afgewezen. Wel moet de 
democratische controle op het functioneren van korpschefs en korpsbeheerders worden 
versterkt. 
Er wordt naar gestreefd de politie zoveel mogelijk wijks- of dorpsgericht te laten werken. 
De politie komt daardoor dichter bij de burger te staan, terwijl ook een betere samenwer-
king met andere organisaties bereikt kan worden. Ook kunnen wensen en klachten op dat 
niveau beter geïnventariseerd worden. De politie is aanspreekpunt voor de burger, maar 
moet ook middelen hebben om iets voor die burger te doen. Om dat voor elkaar te krijgen, 
kan meer gebruik gemaakt worden van vrijwillige politie voor eenvoudig en ondersteunend 
politiewerk. 
De politie moet zich meer gaan bezighouden met haar kerntaak: de bestrijding van crimi-
naliteit. Daartoe kunnen toezichthoudende taken zoveel mogelijk aan anderen (bijvoorbeeld 
stadswachten) worden uitbesteed. De toezichthouders dienen wel onder regie van de politie 
te staan. Taken die niet tot de kern van het politiewerk behoren, zoals het opnemen van 
aangiften ten behoeve van verzekeringsmaatschappijen, kunnen aan andere instanties 
worden overgedragen. 
3.6, Opsporing 
Het rapport van de commissie-Van Traa heeft duidelijk gemaakt dat gebruikte opsporings-
methoden niet altijd acceptabel zijn. Om de parlementaire controle hierop te vergroten 
wordt jaarlijks een rapportage opgesteld waarin wordt aangegeven hoe vaak bepaalde 
methoden zijn gebruikt en met welk resultaat. 
Vérstrekkende opsporingsmethoden moeten worden ondergebracht bij een landelijk recher-
cheteam. Hierdoor worden kennis, coördinatie en controle vergroot. Bovendien worden 
deze bevoegdheden dan gehanteerd door politiemensen die niet direct bij een concrete zaak 
betrokken zijn, waardoor scoringsdrift voorkomen en toetsing van buitenaf makkelijker 
wordt. 
3.7 Openbaar Ministerie 
Het Openbaar Ministerie (OM) moet nauwer met de politie samenwerken om de opsporing 
van misdrijven te verbeteren, en samen met politie en instellingen meer wijksgewijs gaan 
werken. De directe aanpak van overtredingen (lik-op-stuk) wordt uitgebreid. Daardoor 
wordt het vertrouwen van de burger in de opsporing vergroot, en worden de herkenbaar-
heid en de toegankelijkheid van het OM verbeterd. 
Een onafhankelijke positie van het OM ten opzichte van de politiek is van groot belang. 
14 VASTE GROND - Hoofdstuk 3. Voor meer veiligheid VASTE GROND - Verkiezingsprogramma van het GPV 1998-2002 
Wel moet er periodiek overleg zijn tussen de minister en het OM over de hoofdlijnen van 
het beleid. Deze hoofdlijnen worden neergelegd in een beleidsplan, waardoor resultaten 
meer gericht worden nagestreefd. Onder bijzondere omstandigheden kan de minister voor 
concrete zaken over een aanwijzingsbevoegdheid beschikken en zo beslissen wat moet 
gebeuren. 
Het college van Procureurs-Generaal moet voorwaardenscheppend optreden en sturen op 
hoofdlijnen. Hierdoor blijft per parket beleidsruimte over voor aansluiting bij plaatselijke 
omstandigheden. 
3.8 Rechterlijke macht 
Burgers hebben belang bij een kwalitatief goede, toegankelijke en voldoende snelle recht-
spraak. Voor een rechtspraak in de nabijheid van de burger is het behoud van de kantonge-
rechten van groot belang. Wel zouden hun taken kunnen worden aangepast en kan meer 
samenwerking tussen kantongerechten onderling en tussen kantongerecht en rechtbank 
worden bepleit. 
Net als in de rest van de justitiële keten moet ook bij de rechterlijke macht gezocht worden 
naar mogelijkheden om overbelasting te verhelpen. 
3.9 Veiligheid voor vreemdelingen 
Vanwege oorlogen en vervolgingen zoeken veel mensen uit andere delen van de wereld 
hun toevlucht in Nederland. Het bijbelse gebod tot naastenliefde leert ons om ook voor hun 
veiligheid zorg te dragen. Daarnaast zijn er mensen die vooral om economische redenen 
naar Nederland komen. Vanwege de beperkte mogelijkheden kan deze laatste groep niet 
worden toegelaten. Wel moet geprobeerd worden de economische situatie in hun land te 
verbeteren. Dit is één van de redenen waarom het GPV het budget voor ontwikkelingssa-
menwerking wil verhogen. 
Vluchtelingen worden zoveel mogelijk in de eigen regio opgevangen. Nederland zal 
hiervoor samen met andere landen voldoende middelen beschikbaar stellen. Vluchtelingen 
voor wie opvang in de regio niet mogelijk is, worden ruimhartig tot ons land toegelaten. 
Afstemming van het beleid met andere Europese landen is daarbij noodzakelijk. Om een 
evenwichtig oordeel over een individuele asielaanvraag mogelijk te maken wordt gestreefd 
naar verhoging van de kwaliteit van de ambtsberichten over de situatie in het land van 
herkomst. Deze ambtsberichten worden regelmatig geactualiseerd. 
De procedures van behandeling worden verkort. Uitgeprocedeerde asielzoekers worden zo 
snel mogelijk teruggestuurd. Als dat door gebrek aan medewerking van het land van 
herkomst niet mogelijk is, moet gezorgd worden voor een gecontroleerde opvang waardoor 
illegaliteit voorkomen wordt. Ook wanneer niet-uitzetbaarheid te wijten is aan de asielzoe-
ker zelf mogen gezinnen met kinderen niet op straat gezet worden. 
De opvang in AZC's wordt verbeterd, met name ten aanzien van de privacy. Daarnaast 
wordt in samenwerking met plaatselijke organisaties en vrijwilligers gestreefd naar een 
zinvolle dagbesteding voor de AZC-bewoners. 
VASTE GROND - Hoofdstuk 3. Voor meer veiligheid 15 VASTE GROND - Verkiezingsprogramma van het GPV 1998-2002 
3.10 Verkeersveiligheid 
Elk jaar overkomt Ca. 12-13.000 mensen in Nederland een verkeersongeval. Ongeveer 1300 
van hen overleven dit niet. Verhoging van de verkeersveiligheid vergt vooral bescherming 
van de zwakke verkeersdeelnemers als voetgangers en (brom)fietsers tegen de auto. Ook 
moet meer aandacht worden besteed aan het tegengaan van verkeersonveilig gedrag door 
met name (brom)fietsers. 
Er wordt meer geld uitgetrokken voor beschermende infrastructurele maatregelen. 
De voorrangsregels op rotondes worden gestandaardiseerd. 
Verkeersonveilig gedrag door automobilisten kan worden tegengegaan door invoering van 
een puntensysteem met als uiteindelijke sanctie intrekking van de rijbevoegdheid. 
Op plaatsen waar dit uit het oogpunt van verkeersveiligheid zinvol is wordt de maximum-
snelheid verlaagd. Hiermee wordt tevens een bijdrage geleverd aan het tegengaan van 
milieuvervuiling. 
3.11 Rampen 
De overheid stelt alles in het werk om rampen te voorkomen en te bestrijden. Ter voorbe-
reiding op rampen moeten alle overheden maatregelen treffen om de gevolgen daarvan te 
beperken. Ze moeten hiertoe over goede rampenplannen beschikken en hiermee voldoende 
oefenen. 
De afgelopen jaren is meerdere keren gebleken hoe belangrijk een goede beveiliging tegen 
het water is. Klimaatverandering, zeespiegelstij ging, bodemdaling en meer ruimtegebruik 
in de uiterwaarden versterken de noodzaak hiertoe. De kwaliteit van de zeedijken wordt op 
voldoende niveau gebracht en gehouden. Ten aanzien van de rivieren moet een integraal 
beleid worden gevoerd waarin onder meer waterretentie, peilbeheer, samenhangend beheer 
van internationale stroomgebieden en verbreding van winterbeddingen van belang zijn. 
Waar dijkverbetering noodzakelijk is, zijn landschappelijke en natuurwetenschappelijke 
aspecten belangrijke criteria, maar weegt veiligheid het zwaarst. 
16 VASTE GROND - Hoofdstuk 3. Voor meer veiligheid VASTE GROND - Verkiezingsprogramma van het GPV 1998-2002 
VASTE GROND 
4. VOOR WERK EN INKOMEN 
4.1 Overheid en werkgelegenheid 
God geeft alle mensen de opdracht om zich in te zetten voor de ontwikkeling van de 
samenleving, en daarmee ook naar vermogen te voorzien in het eigen levensonderhoud. 
Waar dat niet mogelijk is moet de overheid haar verantwoordelijkheid waarmaken door het 
nemen van werkgelegenheidsmaatregelen of het bieden van een vervangend inkomen. 
Onder het motto 'werk, werk en nog eens werk heeft het kabinet gestreefd naar terugdrin-
ging van de werkloosheid. Dankzij een stevige economische wind mee werd een flinke 
groei van het aantal banen bereikt. Maar omdat die voornamelijk werden ingenomen door 
nieuwe intreders op de arbeidsmarkt daalde het aantal werklozen maar weinig. Bovendien 
werd te weinig rekening gehouden met de mensen die niet kunnen werken, en dreigen de 
zwakken in de samenleving hiervan het slachtoffer te worden. 
Ondanks de groeiende werkgelegenheid blijkt een vrij grote groep werklozen (ca. 250.000 
mensen) zeer moeilijk aan werk te helpen. Het probleem zit daarbij vaak enerzijds in 
gebrek aan scholing en werkervaring, en anderzijds in te hoge arbeidskosten voor de 
werkgever. Scholing wordt onder meer verbeterd door spijbelen en voortijdig schoolverla-
ten tegen te gaan, door aandacht voor achterstandssituaties in het onderwijs en door een 
goed stelsel van (aanvullende) educatie. Daarnaast moeten de bestaande projecten voor 
werkervaring en gesubsidieerde arbeidsplaatsen worden voortgezet. Extra aandacht is nodig 
voor gedeeltelijk arbeidsongeschikten en voor oudere werklozen. 
Beperking van arbeidskosten voor werkgevers kan worden gerealiseerd door subsidie op de 
loonkosten of door maatregelen waardoor het brutoloon daalt maar het nettoloon gelijk 
blijft. 
4.2 Flexibilisering van arbeid 
De oprukkende flexibilisering van arbeid, waarbij werktijden steeds soepeler worden 
gehanteerd, heeft zowel voor- als nadelen. Vanuit het bedrijfsleven wordt vaak de nadruk 
gelegd op de noodzaak van flexibilisering ter versterking van de concurrentiepositie. Dit - 
eenzijdig vooropstellen van het economisch belang gaat ten onrechte voorbij aan de 
nadelige gevolgen die flexibilisering kan hebben voor de zondagsrust, voor het gezinsleven 
en het maatschappelijk leven, en voor de positie van bijvoorbeeld de kleine ondernemers. 
De invoering van een 7x24-uurseconomie versterkt de bestaande werkdruk en daarmee de 
stress in de samenleving. Ook haalt dit het cement uit de samenleving en zal het leiden tot 
desintegratie. 
Daarnaast kan flexibilisering de werknemer echter ook meer mogelijkheden bieden om de 
werktijden aan te passen aan de eigen wensen of om gedurende een langere periode verlof 
op te nemen, waardoor bijvoorbeeld zorgtaken beter vervuld kunnen worden. 
Het GPV is van mening dat economische belangen niet doorslaggevend mogen zijn. 
VASTE GROND - Hoofdstuk 4. Voor werk en inkomen 17 VASTE GROND - Verkiezingsprogramma van het GPV 1998-2002 
Flexibilisering is daarom alleen aanvaardbaar wanneer een evenwichtige verhouding van 
voor- en nadelen voor de werknemer is geregeld, en de zondagsrust gewaarborgd wordt. 
4.3 Bijzondere situaties 
Hoeveel maatregelen er ook worden genomen, er zullen toch mensen zijn die nooit (meer) 
aan een betaalde baan toekomen. Dit geldt bijvoorbeeld voor oudere werklozen en voor 
hen die lang geen baan hebben gehad omdat ze voor een gezin hebben gezorgd. Voor 
mensen in zulke omstandigheden is het opleggen van een arbeidsplicht niet zinvol. Wel 
kan vrijwiligerswerk, waarbij ze zich toch nuttig kunnen maken voor de samenleving, voor 
hen een uitkomst zijn. De mogelijkheden en voorzieningen hiervoor worden verbeterd, 
evenals die voor werken met behoud van uitkering. 
De wettelijke sollicitatieplicht voor alleenstaande ouders met minderjarige kinderen wordt 
afgeschaft, zodat zij zelf een keuze kunnen maken tussen betaald werk en de zorg voor het 
gezin. Om te kunnen kiezen voor betaald werk is voor hen beschikbaarheid van voldoende 
deeltijdarbeid noodzakelijk. 
4.4 Inkomen 
De groei van de werkgelegenheid is mede te danken aan een gematigde loonontwikkeling. 
In overleg met de sociale partners wordt ernaar gestreefd deze lijn van 'werk boven inko-
men' voort te zetten. 
De bijbel leert dat de arbeider zijn loon waard is. Uitgangspunt moet daarom zijn dat wie 
(volledig) werkt daarvan ook moet kunnen leven en een gezin onderhouden, zonder om een 
aanvullende uitkering te hoeven vragen. Verlaging van het minimumloon wordt daarom 
door het GPV afgewezen. 
Ook de hoogte van uitkeringen moet voldoende zijn voor het levensonderhoud van de 
uitkeringsgerechtigde en een eventueel gezin. Daarom moet voor alle uitkeringen behoud 
van koopkracht en een koppeling aan de lonen van werknemers gelden. 
4.5 Sociale zekerheid 
De overheid heeft op bijbelse gronden een taak om zorg te dragen voor degenen die niet 
zelf voor hun levensonderhoud kunnen zorgen, en hun een voldoende inkomen te garande-
ren. De herziening van het stelsel van sociale zekerheid die de afgelopen jaren is doorge-
voerd geeft soms grote negatieve gevolgen te zien. Een voorbeeld daarvan is de WAO. Het 
oneigenlijk gebruik van de WAO is tegengegaan. Maar arbeidsongeschikten die bij herkeu-
ring alsnog (gedeeltelijk) geschikt worden verklaard, blijken moeilijk aan werk te kunnen 
komen. Om te voorkomen dat zij in de bijstand terechtkomen, moet de toegang tot de 
arbeidsmarkt voor hen verbeterd worden. De bereidheid van werkgevers om ex-WAO'ers in 
dienst te nemen moet worden vergroot. Om afschuiving van verantwoordelijkheden tussen 
werkgevers en keuringsinstanties te vermijden wordt een heldere verantwoordelijkheids-
verdeling ten aanzien van herplaatsing vastgelegd. 
Werknemers die lijden aan moeilijk te benoemen aandoeningen als ME en Whiplash 
dienen een WAO-uitkering te krijgen wanneer deze aandoening het werken feitelijk onmo- 
18 VASTE GROND - Hoofdstuk 4. Voor werk en inkomen VASTE GROND - Verkiezingsprogramma van het GPV 1998-2002 
gelijk maakt. 
De omzetting van de AWW in de Algemene Nabestaandenwet is door het GPV niet 
gesteund, onder meer omdat daarmee aan grote groepen weduwen onrecht wordt aange-
daan. In plaats van een verwacht recht op uitkering krijgen zij nu een arbeidsplicht opge-
legd. Met name voor weduwen met een grote afstand tot de arbeidsmarkt is dit niet accep-
tabel. Waar voor andere wrange gevolgen, bijvoorbeeld ten aanzien van ongeneeslijk 
zieken, inmiddels een wetswijziging in voorbereiding is, moet de wet ook op dit punt zo 
snel mogelijk gerepareerd worden. 
Waar blijkt dat de privatisering van de Ziektewet negatieve gevolgen heeft, zal ook hier 
een herziening moeten plaatsvinden. 
De bezuinigingen op de kinderbijslag hebben de financiële druk op gezinnen met kinderen 
sterk vergroot. Veel gezinnen dreigen daardoor in de problemen te raken. Deze bezuinigin-
gen worden daarom zoveel mogelijk ongedaan gemaakt. In ieder geval moet compensatie 
geboden worden aan grotere gezinnen. 
4.6 AOW 
Het aantal ouderen zal de komende jaren blijven groeien. Ook worden de mensen in 
Nederland steeds ouder. De overheid heeft tot taak om zorg te dragen voor een aanvaard-
baar inkomen voor ouderen. Ze bevordert daarom dat men tijdens de arbeidzame periode 
van het leven zelf of via de werkgever een particulier pensioen kan afsluiten. Daarnaast 
moet ook de betaalbaarheid van de AOW gegarandeerd worden. Het hiervoor ingestelde 
AOW-fonds zal daarvoor onvoldoende zijn, en biedt geen garanties tegen gebruik voor 
andere doeleinden. Daarom dient gezocht te worden naar een meer structurele oplossing. 
Het GPV denkt daarbij met name aan het verlengen van de eerste schijf voor de loon- en 
inkomstenbelasting, waardoor een hoger bedrag aan AOW-premies wordt ontvangen. 
4.7 Armoede 
In een land dat zo rijk is als het onze mag geen armoede voorkomen. Toch blijken er veel 
mensen in armoede en sociaal isolement te verkeren. De overheid mag daarin niet berus-
ten. Het in de bijbel vastgelegde 'recht van de arme' betekent dat mogelijkheden geboden 
moeten worden om uit deze situatie te komen. Daarbij zal ook de taak van individuele 
burgers en organisaties benadrukt moeten worden, en wordt daadwerkelijke hulpverlening 
gestimuleerd en ondersteund. 
Bij het nemen van maatregelen in het kader van haar eigen taak zal de overheid zich 
vooral richten op de mensen in de moeilijkste omstandigheden: éénoudergezinnen, ouderen 
met alleen AOW en langdurig bijstandsgerechtigden. Selectieve verhoging van de bijstand 
en/of verruiming van de bijzondere bijstand is daarvoor noodzakelijk. Daarnaast wordt 
door een gericht werkgelegenheidsbeleid alles in het werk gesteld om mensen die daar-
voor in aanmerking komen weer maatschappelijk actief te maken in een betaalde baan of 
in het vrijwilligerswerk. Gemeenten krijgen meer vrijheid en financiële mogelijkheden om 
voor zowel annoedebestrijding als activering een eigen creatief beleid te voeren. 
VASTE GROND - Hoofdstuk 4. Voor werk en inkomen 19 VASTE GROND - Verkiezingsprogramma van het GPV 1998-2002 
VASTE GROND 
5. IN DE ZORGVERLENING 
5.1 Overheid en gezondheidszorg 
Een goede gezondheid is een gave van God, waaraan we veel waarde mogen hechten. Uit 
onderzoek blijkt dat veel Nederlanders dat ook doen. Tegelijk betekent een goede gezond-
heid ook een opdracht om die in dienst van God te gebruiken, en er zorgvuldig mee om te 
gaan. 
Bij de uitvoering van haar grondwettelijke taak in het kader van de volksgezondheid moet 
de overheid daarom vooral maatregelen nemen ter voorkoming van ziekten, en bevordert 
zij dat mensen in staat zijn om zelf zorg te dragen voor hun eigen gezondheid. Daarnaast 
wordt vrijwillige zorgverlening op individueel niveau (familie, buren  etc.)  en door organi-
saties gestimuleerd en versterkt. 
Ook moet een voldoende niveau van professionele gezondheidszorg gegarandeerd zijn dat 
zoveel mogelijk vraaggericht is georganiseerd. Daarbij wordt met name aandacht besteed 
aan chronisch zieken, gehandicapten, ouderen en mensen met de laagste inkomens. 
5.2 Mensen met een handicap 
Mensen met een handicap, verstandelijk of lichamelijk, hebben recht op een volwaardige 
plaats binnen de samenleving. Daarbij wordt hen de mogelijkheid geboden tot actieve 
betrokkenheid en worden andere burgers gestimuleerd tot hulpverlening. 
Het zelfstandig functioneren wordt zoveel mogelijk nagestreefd. Om daaraan inhoud te 
geven worden de zorgvoorzieningen zo dicht mogelijk bij de zorgvragers gebracht. De 
behoefte van de zorgvrager vormt daarbij het uitgangspunt. Dit vraagt een integrale, 
onafhankelijke en objectieve indicatiestelling.De keuzevrijheid van de cliënt wordt onder 
meer bevorderd door uitbreiding van het persoonsgebonden budget. Het scheiden van 
wonen en zorg levert een bijdrage aan een flexibel zorgsysteem en verdient daarom kracht-
ige stimulering. Het wegwerken en voorkomen van wachtlijsten krijgt hoge prioriteit. De 
collectieve verantwoordelijkheid voor de zorg voor (verstandelijk) gehandicapten moet tot 
uitdrukking blijven komen door financiering via de AWBZ. 
Bij het toewijzen van zorg wordt rekening gehouden met de behoefte aan zorgverlening op 
basis van godsdienst of levensbeschouwing. Er moet ruimte en gelijkberechtiging zijn voor 
erkende landelijke instellingen die op een dergelijke grondslag werken. 
De overheid bevordert mogelijkheden om mensen informele zorgtaken op zich te nemen. 
Daartoe worden mantelzorg en vrijwilligerswerk gestimuleerd en gefaciliteerd. De moge-
lijkheden voor belangenbehartiging door patiënten- en clientenplatforms worden verruimd. 
Door evaluatie en aanpassing van de Wet Voorzieningen Gehandicapten (WVG) moet een 
eerlijke verdeling van middelen over de gemeenten op basis van het aantal oudere en 
gehandicapte inwoners worden gerealiseerd, en moeten richtlijnen voor inkomensgrenzen 
worden ingevoerd. 
Integratie en participatie van gehandicapten vragen een goede toegankelijkheid van onder 
20 VASTE GROND - Hoofdstuk 5. In de zorgverlening VASTE GROND - Verkiezingsprogramma van het GPV 1998-2002 
meer woningen, openbare gebouwen, vervoer en informatievoorzieningen. Met hun inko-
menspositie wordt zorgvuldig omgegaan in het stelsel van eigen bijdragen, door verruiming 
van de bijzondere bijstand en verruiming van mogelijkheden voor belastingaftrek voor 
gehandicapten en hun vrijwillige verzorgers. 
De overheid zorgt voor voldoende arbeidsmogelijkheden voor mensen met een handicap, 
onder meer in het kader van de WSW. In het kader van de integratie van gehandicapten 
zullen ook de mogelijkheden op de reguliere arbeidsmarkt worden vergroot. 
5.3 Ouderen 
Door hun levenservaring zijn ouderen van groot nut voor onze maatschappij. Het maken 
van onderscheid wegens ouderdom moet als leeftijdsdiscriminatie worden afgewezen en 
tegengegaan. 
De groei van het aantal ouderen en (hoog)bejaarden brengt ook een groei van de zorg-
vraag met zich mee. Nu al zijn grote tekorten zichtbaar, en komen daardoor onverantwoor-
de situaties voor, bijvoorbeeld ten aanzien van de privacy van ouderen in verpleeghuizen. 
De budgetten voor onder meer thuiszorg, verzorgingstehuizen, verpleeghuizen en psychoge-
riatrie worden daarom verhoogd. 
Ook de mantelzorg, die wordt verleend door familieleden en de naaste omgeving, moet 
worden versterkt door meer mogelijkheden voor zorgverlof, ondersteunende activiteiten en 
belastingmaatregelen voor mantelzorgverleners. Daarnaast wordt hun zware taak verlicht 
door meer mogelijkheden voor tijdelijke opvang van ouderen. 
5.4 Geestelijke gezondheidszorg 
De samenleving wordt geconfronteerd met een snel toenemende vraag naar geestelijke 
gezondheidszorg. Zorg voor mensen met psychische problemen wordt zo dicht mogelijk 
bij de eigen leefomgeving geboden. De mogelijkheden om terug te keren in de maatschap-
pij worden daarmee vergroot en het maatschappelijk functioneren versterkt. Gestreefd 
wordt naar een samenhangend zorgstelsel waarbij de geestelijke gezondheidszorg zich 
primair richt op kernfuncties. Voorzieningen die niet specifiek zijn voor GGZ-cliënten, 
dienen bij andere sectoren te worden ondergebracht. De nadruk moet liggen op ambulante 
hulpverlening in de thuissituatie of in beschermde en begeleidende woonvormen. Kleinere 
instellingen midden in de samenleving hebben de voorkeur. 
5.5 Dak- en thuislozen 
Dak- en thuislozen behoren tot de meest kwetsbare groepen in onze samenleving. De 
rijksoverheid mag de verantwoordelijkheid voor deze groepen niet uitsluitend aan de 
gemeenten overlaten, maar moet zorgdragen voor een landelijk sluitend netwerk van 
voorzieningen voor crisisopvang. Veel van deze mensen horen feitelijk in de geestelijke 
gezondheidszorg. Versoepeling van de opnamecriteria is daarvoor noodzakelijk. Daarnaast 
moet, onder meer door een soepele toepassing van de Algemene Bijstandswet, geprobeerd 
worden om dak- en thuislozen uit de vicieuze cirkel van 'geen huis-geen inkomen-geen 
huis' te halen. 
VASTE GROND - Hoofdstuk 5. In de zorgverlening 21 VASTE GROND Verkiezingsprogramma van het GPV 1998-2002 
5.6 Verslaving 
Veel mensen, waaronder veel jongeren, zijn verslaafd aan alcohol, tabak, drugs en/of 
gokken. Zij schaden daarmee hun gezondheid, verwaarlozen bij sommige verslavingen hun 
maatschappelijke taak en vervallen soms zelfs tot criminaliteit. De overheid moet versla-
ving terugdringen via voorlichting en preventie, en daarnaast een goede verslaafdenzorg 
garanderen. 
De zorg voor drugsverslaafden wordt versterkt. Deze zorg is gericht op afkicken. Het gratis 
verstrekken van heroïne is daarbij niet acceptabel. Daarnaast wordt het drugsbeleid aange-
scherpt (zie par. 3.3). 
Het gebruik van alcohol door jongeren wordt tegengegaan, ondermeer door een verbod op 
alcoholreclame. Het verbod op tabaksreclame wordt uitgebreid tot uitingen in gedrukte 
middelen en buitenreclame. Daarnaast wordt roken tegengegaan door voorlichting aan met 
name jongeren. 
Er wordt een stringent gokbeleid gevoerd. De staatsloterij en andere grote loterijen worden 
afgeschaft. Gemeentebesturen moeten de vrijheid krijgen om het aantal gokautomaten in 
hun gemeente tot 0 te beperken. 
5.7 Financiering 
De kosten van de gezondheidszorg groeien voortdurend, ondanks het feit dat de overheid 
al jaren probeert hieraan iets te doen. Zo werd voor de afgelopen kabinetsperiode gestreefd 
naar een beperking van de groei tot 1,3% per jaar, maar in werkelijkheid bleek dit veel 
hoger te zijn. En nog steeds zien we grote en onaanvaardbare tekorten in bijvoorbeeld de 
thuiszorg, de gehandicaptenzorg en de verpleeghuizen. Ook blijven voor veel voorzienin-
gen wachtlijsten bestaan. Waar deze zich voordoen mogen alleen medische criteria de 
volgorde van behandeling bepalen. 
Het GPV is van mening dat, mede gezien de vergrijzing, een vergroting van het budget 
voor gezondheidszorg met minimaal 2% per jaar noodzakelijk is. De overheid zal hiervoor 
geld beschikbaar moeten stellen. Wel moet geprobeerd worden om de kosten van de 
gezondheidszorg zo goed mogelijk in de hand te houden. Aan de vraag- en aan de aan-
bodzijde wordt het streven naar kostenbeheersing in de zorg daarom voortgezet. 
Het invoeren van een ongebreidelde marktwerking in de gezondheidszorg zal leiden tot 
grote problemen voor met name de zwakste groepen, en wordt daarom afgewezen. Wel is 
een voorzichtige invoering van een gereguleerde marktwerking denkbaar. 
Daarnaast moeten mensen worden geprikkeld tot meer kostenbewust gedrag. De vervan-
ging van het ziekenfonds door een algemene ziektekostenverzekering volgens het IZA-
model (de ziektekostenverzekering voor ambtenaren) kan hieraan een bijdrage leveren. In 
deze verzekering wordt een brede dekking gekoppeld aan een inkomensafhankelijke premie 
en een inkomensafhankelijke maximering van eigen bijdragen. 
5.8 Organisatie 
In de organisatie van de gezondheidszorg zijn de behoeften van de individuele cliënt 
uitgangspunt. Om dat te bereiken moet de zorgsector flexibeler worden, en wordt de 
indicatiestelling verruimd. Maar de samenhang in de zorg mag daarbij niet verloren gaan. 
22 VASTE GROND - Hoofdstuk 5. In de zorgverlening VASTE GROND - Verkiezingsprogramma van het GPV 1998-2002 
Afstemming daartoe tussen overheid, zorgaanbieders, verzekeraars en patiëntenorganisaties 
kan het beste op regionaal niveau plaatsvinden. 
Bij het verlenen en krijgen van zorg is de levensbeschouwing van hulpverlener en patiënt 
van groot belang. De mogelijkheid voor patiënten om zelf te kiezen voor identiteitsgebon-
den zorg door landelijk werkende identiteitsgebonden instellingen, dan wel door identiteits-
gebonden hulp binnen algemene organisaties, wordt daarom gegarandeerd. 
5.9 Personeel 
Het tekort aan financiële middelen in de gezondheidszorg leidt niet alleen tot te weinig 
zorg voor de patiënten, maar ook tot een onaanvaardbare werkdruk voor het personeel. 
Door vergroting van het budget moet deze druk worden verminderd. 
De huidige ontwikkelingen binnen de gezondheidszorg en het gevoerde overheidsbeleid ten 
aanzien van medisch-ethische zaken brengen met zich mee dat personeelsleden met een 
christelijke levensovertuiging zowel bij de toelating tot opleidingen als in de uitvoering van 
hun werk benadeeld worden. Dit geldt bijvoorbeeld voor verpleegkundigen, gynaecologen 
en verloskundigen. In ons land zijn nog grote groepen patiënten die op grond van hun 
christelijke levensovertuiging juist een voorkeur hebben voor hulpverleners met dezelfde 
achtergrond. De overheid moet daarom factoren wegnemen die het professioneel handelen 
onder normering aan Gods Woord belemmeren. 
VASTE GROND - Hoofdstuk 5. In de zorgverlening 23 VASTE GROND - Verkiezingsprogramma van het GPV 1998-2002 
VASTE GROND 
6. BIJ HET BEHEER VAN DE SCHEPPING 
6.1 Overheid en milieu 
God heeft de aarde met al haar rijkdom aan planten en dieren tot Zijn eer geschapen. Hij 
heeft die vervolgens aan de mens toevertrouwd om die in zijn dienst te beheren. We 
moeten dat doen op een zodanige manier dat de schepping zo goed mogelijk in stand blijft, 
en dat ook toekomstige generaties op aarde zullen kunnen leven. 
Waar mensen van nature geneigd zijn tot vermeerdering van welvaart ten koste van het 
milieu, heeft de overheid tot taak beschermend en regulerend op te treden. Uitgangspunt 
daarbij is niet een ongeremde economische groei om materiële menselijke behoeften 
maximaal te kunnen vervullen, maar een duurzame ontwikkeling van milieu en economie 
in relatie tot elkaar. Dat is een moeilijke klus, maar ook een uitdaging die de moeite waard 
is. Het huidige kabinet heeft hieraan te weinig gedaan, daarom zullen de inspanningen op 
een aantal beleidsterreinen verhoogd moeten worden. 
Concrete uitgangspunten voor duurzame ontwikkeling zijn het voorzorgsprincipe en het 
factor 4-beleid. Het voorzorgsprincipe betekent dat ook bij nog bestaande wetenschappelij-
ke onzekerheden over de ernst van een milieuprobleem, maatregelen getroffen zullen 
worden. Daarnaast wordt uitgegaan van preventie (het voorkomen van het ontstaan van een 
milieuprobleem) en van compensatie (wanneer er aantasting van de natuur plaatsvindt). Het 
factor 4-beleid houdt in dat in een periode van 25 jaar bij een verdubbeling van het Natio-
naal Product een halvering van de milieubelasting moet worden bereikt. Een geleidelijke 
verschuiving van werkgelegenheid van vervuilende naar schonere economische sectoren is 
daarbij onvermijdelijk. Om te voorkomen dat 'vuile' werkgelegenheid naar het buitenland 
verhuist, waardoor milieuproblemen niet worden opgelost maar verplaatst, moeten maatre-
gelen zoveel mogelijk in internationaal verband genomen worden. 
6.2 Burgers en bedrijven 
Een schoner milieu begint bij burgers en bedrijven. De vrije markt geeft hierbij onvoldoen-
de sturing omdat de kosten van verontreiniging niet in de prijzen worden meegenomen. 
Daarom moet de overheid burgers en bedrijven stimuleren tot minder milieubelastend 
gedrag. Dit kan onder meer door een verhoging van de omzetbelasting (BTW) op zaken 
die het milieu schaden, met een gelijktijdige verlaging van de BTW op arbeidsintensieve 
diensten. Daarnaast kan gedacht worden aan uitbreiding van de ecotax naar grootverbrui-, 
kers, verhoging van de lozingsheffing en de afvalheffing, en lagere prijzen voor groene 
stroom en voor biologische landbouwproducten. 
Ten aanzien van het bedrijfsleven geldt dat binnen wettelijke kaders convenanten - binden-
de afspraken - goede middelen kunnen zijn om overheid en bedrijfstakken aan beleidsdoe-
len te houden. Ter verhoging van de effectiviteit worden bij het convenant sancties gesteld 
op het niet halen van de doelstellingen. De overheid moet meer aandacht besteden aan 
verbetering van voorlichting en prikkels tot creatief milieuvriendelijk gedrag bij bedrijven. 
24 VASTE GROND - Hoofdstuk 6. Bij het beheer van de schepping VASTE GROND - Verkiezingsprogramma van het GPV 1998-2002 
Daarbij hoort ook een zwaardere inzet op de handhaving van milieuregels. 
Door gerichte voorlichting aan consumenten via belangenorganisaties wordt gestreefd naar 
halvering van de milieubelasting door deze doelgroep. Er wordt meer aandacht besteed aan 
de invoering van milieukenmerken en aan informatie op verpakkingen. 
6.3 Bodemsanering 
Bodemvervuiling kan leiden tot gezondheidsproblemen bij gebruikers en bewoners. Ook 
kan bodemvervuiling het grondwater verontreinigen, waardoor de drinkwatervoorziening in 
gevaar komt. Een schone bodem is dus van groot belang voor de volksgezondheid. Bodem-
vervuiling moet daarom worden tegengegaan. Bestaande verontreiniging wordt gesaneerd, 
zo mogelijk op kosten van de vervuiler. Veel aandacht wordt gegeven aan het voorkomen 
van verspreiding van bestaande bodemvervuiling. Door onzekerheid met betrekking tot 
normering, en door te weinig financiële middelen, zijn noodzakelijke saneringen (bijvoor-
beeld op nieuwbouwlokaties) vertraagd. Het beschikbare geld moet daarom meer gericht 
worden ingezet, zo nodig moet het budget worden verhoogd. Ook moeten technologische 
ontwikkelingen voor het saneren ter plaatse worden gestimuleerd. 
Sanering is niet overal even dringend. Met behoud van de uiteindelijke saneringsdoelstel-
ling zal daarom bij het vaststellen van prioriteiten rekening gehouden worden met de 
functie waarvoor een lokatie moet worden gebruikt. Daartoe worden landelijk duidelijke 
regels vastgesteld waarin per grondsoort en gebruiksmogelijkheid normen worden aangege-
ven. 
Ook veel bodems van oppervlaktewateren zijn ernstig vervuild. Voor de sanering hiervan 
zijn naast voldoende financiële middelen ook voldoende opslagplaatsen voor baggerspecie 
nodig. 
6.4 Luchtvervuiling en klimaatverandering 
Schone lucht is van levensbelang voor mens en natuur. Stoffen als CO2 leiden tot veran-
deringen in het klimaat die een bedreiging vormen voor het leven op aarde. De uitstoot van 
CO2 en andere stoffen die het klimaat beïnvloeden moet daarom drastisch worden inge-
perkt door maatregelen in het verkeer, de industrie en het energieverbruik. Om de bestaan-
de doelstellingen te bereiken moet (onder meer door verhoging van heffingen) meer geld 
worden vrijgemaakt. Wanneer internationale besprekingen over dit probleem onvoldoende 
resultaat opleveren, zal Nederland niet schromen om met een kleine groep van landen 
internationaal voorop te lopen. 
Het gebruik van niet-fossiele energiebronnen als zonne- en windenergie wordt gesti-
muleerd. Energiebesparing moet blijvend worden bevorderd door voorlichting en 
(her)invoering van subsidies. Hierbij kan ook gedacht worden aan de oprichting van een 
fonds waaruit de overheid bedrijfsinvesteringen in energiebesparing voorfinanciert. 
6.5 Afval 
Preventie, hergebruik en gescheiden inzameling van afval worden verder bevorderd. Dit 
begint bij een zorgvuldig productgerichte milieuzorg in bedrijven; producten moeten zo 
VASTE GROND - Hoofdstuk 6. Bij het beheer van de schepping 25 VASTE GROND - Verkiezingsprogramma van het GPV 1998-2002 
weinig mogelijk afval opleveren en zo mogelijk opnieuw gebruikt kunnen worden. Be-
drijfstakken dienen zelf zorg te dragen voor de financiering van de verwerking van afge-
dankte producten. Hiervoor worden convenanten gesloten met de overheid. Certificering 
van milieuvriendelijk geproduceerde en verpakte producten moet beter van de grond 
komen. Ook de burgers hebben hierin een taak. In de productinformatie moeten gegevens 
worden opgenomen waarin duidelijk wordt gemaakt hoeveel verpakkingsmateriaal er 
omheen zit en wat daarmee kan worden gedaan. Het gebruik van navulbare of statiegeld-
verpakkingen wordt gestimuleerd. De voorlichting over scheiding van afval wordt verbe-
terd. Gescheiden afval moet ook daadwerkelijk gescheiden worden verwerkt. 
Er moet een duidelijke taakverdeling zijn in het afvalbeleid, waarbij gemeenten verant-
woordelijk zijn voor inzameling, en de verwerking op landelijk niveau georganiseerd 
wordt. De bestaande prioriteitsvolgorde (eerst preventie, dan achtereenvolgens hergebruik, 
verbranden en storten) wordt gehandhaafd en ook in Europees verband ingevoerd. Uitein-
delijk moet naast een stortverbod ook worden gestreefd naar een verbrandingsverbod. 
6.6 Water  
Veilige en gezonde watersystemen zijn essentieel voor het leven van mens, dier en plant. 
Watersystemen moeten daarom duurzaam beheerd worden. Duurzaam omgaan met water 
vereist een zuinig gebruik. Stimulering hiervan is nodig. Koppeling van de rioolbelasting 
en de zuiveringsheffing aan het waterverbruik kan hiervoor een geschikt middel zijn (het 
zgn. waterspoor). 
Het grondwaterbeheer wordt meer gericht op het vasthouden van (gebiedseigen) water van 
goede kwaliteit. Het gebiedsgerichte beleid ter bestrijding van verdroging wordt voortgezet. 
Zo nodig worden extra financiële middelen ingezet. 
Gezonde watersystemen stellen ook eisen aan de inrichting van de beperkte ruimte. Een 
goede afstemming op het niveau van gemeenten en waterschappen tussen waterbeheer, 
milieubeheer en ruimtelijke ordening is daarom noodzakelijk. 
Vervuiling van oppervlaktewater en grondwater moet zoveel mogelijk voorkomen worden. 
Lozingen van ongezuiverd afvalwater worden verder teruggedrongen. Aanpak van water-
vervuiling door bronnen als verkeer, landbouw, scheepvaart en bouw en industrie heeft 
prioriteit. Het huidige beleid met betrekking tot fosfaat en stikstof wordt voortgezet. 
Vanwege de grote belangen voor milieu en volksgezondheid moet waterbeheer gezien 
worden als een taak van de overheid. De voorkeur gaat daarbij uit naar integraal waterbe-
heer door draagkrachtige waterschappen, met korte afstanden tussen bestuur en bestuurden. 
De ontwikkeling van het waterschap naar een omgevingsschap met een brede taak wordt 
afgewezen. Wel kunnen uit het oogpunt van doelmatigheid bepaalde onderdelen van 
waterketenbeheer als bijvoorbeeld zuivering bij het waterschap worden ondergebracht. 
Vereenvoudiging van de bestuurlijke en financiële structuur van de waterschappen is 
noodzakelijk. 
6.7 Geluid 
Overlast van lawaai kan een ernstige ziekmakende factor zijn. Niet-noodzakelijk lawaai 
26 VASTE GROND - Hoofdstuk 6. Bij het beheer van de schepping VASTE GROND - Verkiezingsprogramma van het GPV 1998-2002 
(bijvoorbeeld door reclanievliegtuigjes en lawaaisport) moet worden teruggedrongen. 
Geluid van auto- en spoorwegen en van industrie wordt zoveel mogelijk beperkt en afge-
schermd. Onderzoek naar geluidsarme vliegtuigmotoren moet worden geïntensiveerd. 
Nachtvluchten worden tot een noodzakelijk minimum beperkt. De vastgestelde geluidsnor-
men voor Schiphol worden gehandhaafd. 
6.8 Natuur en landschap 
Behoud van natuur en landschap is een belangrijk onderdeel van ons rentmeesterschap over 
de schepping. Alle schepselen zijn door God in zijn wijsheid gemaakt en getuigen van zijn 
macht. Het inzicht in de samenhang van de schepping schiet nog tekort. Daarom moet de 
onderzoeksinspanning hiervoor worden verhoogd. 
In internationaal verband wordt prioriteit gegeven aan de instandhouding van natuurlijke 
hulpbronnen en de bescherming van zeeën, meren, rivieren en bossen. 
De soortenrijkdom in de planten- en dierenwereld moet zoveel mogelijk in stand blijven. 
De overheid heeft hierbij een beschermende taak. Met name de Nederlandse heidevelden 
verdienen meer aandacht nu een volledige vergrassing van deze natuurlandschappen dreigt. 
Voor activiteiten in het Waddengebied, het IJsselmeer en de Voordelta geldt als uit-
gangspunt dat de bescherming van de natuur voorrang heeft boven economische en recrea-
tieve aspecten. 
De overheid steunt het werk van particuliere natuurbeschermingsorganisaties en verbetert 
de natuurkennis door onderwijs en voorlichting. 
De uitvoering van het Natuurbeleidsplan wordt voortvarend voortgezet. Er moet daarom 
voldoende geld beschikbaar worden gesteld voor de realisering van de Ecologische Hoofd-
structuur (EHS): een reeks natuurgebieden die als een aaneengesloten strook diagonaal 
door Nederland moet lopen. De provincies worden gestimuleerd om aanvullend beleid te 
voeren voor waardevolle landschappen en natuurelementen die buiten de EHS vallen. Naast 
behoud en aankoop van bestaande natuurgebieden worden ook de instrumenten van de 
Relatienota en voor natuurontwikkeling optimaal ingezet. De instelling van Nationale 
Parken wordt voortgezet. Agrarisch natuurbeheer zal worden gestimuleerd. 
6.9 Welzijn van planten en dieren 
Planten en dieren zijn schepselen van God en moeten daarom met respect behandeld 
worden. Bij het houden van (huis)dieren wordt zoveel mogelijk rekening gehouden met de 
aard en het welzijn van het dier. Het gebruik van groeiversnellende middelen blijft verbo-
den. Ook wordt een verbod ingevoerd op het fokken van dieren waarbij een natuurlijke 
geboorte niet mogelijk is. Het gebruik van proefdieren moet tot het strikt noodzakelijke 
worden beperkt. 
Genetische manipulatie van planten en dieren kan leiden tot het verlies van bestaande 
soorten en ongewenste verspreiding van nieuwe eigenschappen. Uitgaande van een nee-
tenzij-principe moet hiervoor een goed toetsingskader worden opgesteld. Daarbij is een 
grotere terughoudendheid geboden naarmate het gaat om complexere organismen, de 
techniek dieper ingrijpt in de natuurlijke aanleg, het welzijn sterker wordt benadeeld, de 
risico's voor gezondheid en milieu groter zijn en het beoogde doel minder zwaar weegt. 
VASTE GROND - Hoofdstuk 6. Bij het beheer van de schepping 27 VASTE GROND - Verkiezingsprogramma van het GPV 1998-2002 
VASTE GROND 
7. BIJ DE ECONOMISCHE EN RUIMTELIJKE ONTWIKKELING 
7.1 Duurzame economische ontwikkeling 
Snelle technologische ontwikkelingen, toegenomen transportmogelijkheden en open 
grenzen alsook de noodzaak van een duurzame economische ontwikkeling vragen om een 
vaste grond voor een economisch beleid. Uitgangspunt is dat de overheid de burger kaders 
biedt waarbinnen hij als goed rentmeester in opdracht van God de aarde op een verant-
woorde en duurzame wijze kan ontwikkelen. Daarbij zijn economische groei en vermeerde-
ring van welvaart geen doelen op zich, maar middelen om meer mensen aan werk te 
helpen en een solide basis te bieden voor extra uitgaven in bijvoorbeeld de zorgsector en 
het armoedebeleid. 
Ter bevordering van de werkgelegenheid en ter bescherming van het milieu moet in de 
lasten voor het bedrijfsleven een verschuiving plaatsvinden van belasting op arbeid naar 
belasting op milieuverbruik. Daarbij valt onder meer te denken aan verlaging van het 
BTW-tarief op producten die veel arbeid vergen. 
7.2 Overheid en markt 
In de snel veranderende wereldeconomie wordt de ruimte voor een eigen nationaal econo-
misch beleid steeds kleiner, en kan de overheid steeds minder directe sturing geven. Veel 
van de aanpassingen aan veranderende verhoudingen en toenemende concurrentie zullen de 
marktpartijen zelf moeten realiseren. Daarvoor dient de Nederlandse economie voldoende 
flexibel te zijn. Marktwerking, deregulering en een gezond ondernemersklimaat zijn nodig 
om het aanpassingsvermogen van de Nederlandse economie te versterken en een goed 
gebruik van de economische structuur mogelijk te maken. 
Daarbij hoort een sterke overheid die haar eigen verantwoordelijkheid neemt en de econo-
mische ontwikkelingen een eigen richting kan geven door marktpartijen bij elkaar te 
brengen en bijvoorbeeld milieutechnologie te stimuleren. Ook blijven investeringen in 
'harde' en 'zachte' infrastructuur en correctie van ongewenste ontwikkelingen noodzakelijk. 
Zodoende schept de overheid de juiste kaders voor werkgelegenheid en een duurzame 
ontwikkeling, en stelt zij mensen in staat om met hun capaciteiten God te eren en de 
naaste te dienen. 
7.3 Technologie 
In het belang van een duurzame economische ontwikkeling zal het accent moeten verschui-
ven van Nederland als distributieland naar Nederland als kennisland. De versterking van de 
economische structuur zal daarom voor een belangrijk deel moeten bestaan uit investerin-
gen in de brede technologische infrastructuur. Een technologiebeleid dat zich richt op 
verhoging van de productie en toepassing van kennis biedt de juiste voorwaarden voor de 
productie van hoogwaardige producten en diensten. 
28 VASTE GROND - Hoofdstuk 7. Bij de economische en ruimtelijke ontwikkeling VASTE GROND - Verkiezingsprogramma van het GPV 1998-2002 
Versterking van de verbinding tussen wetenschap en toepassing van technologie in het 
bedrijfsleven is noodzakelijk. Ook het onderwijs moet daarom aandacht besteden aan deze 
verbinding. Daarnaast is het ontwikkelen van technologie ook een antwoord op onze 
opdracht tot het ontwikkelen van de schepping. 
Aangezien veel nieuwe technologie niet alleen een economisch maar ook een milieu-
rendement heeft, kan de overheid door ondersteuning van dergelijke technologische ver-
nieuwing een belangrijke bijdrage leveren aan een duurzame economische ontwikkeling. 
7.4 Midden- en kleinbedrijf 
Het midden- en kleinbedrijf (MKB) levert een groot aandeel in het nationaal inkomen en 
de werkgelegenheid in ons land, en verdient daarom extra aandacht. 
Voor een verdere ontwikkeling van het MKB worden goede randvoorwaarden gecreëerd. 
Daarbij moet met name gelet worden op vermindering van lasten op arbeid, van admini-
stratieve lasten en van knellende fiscale lasten. Bij dit laatste valt onder meer te denken 
aan een betere fiscale regeling voor bedrijfsopvolging. Ook zullen recente ingrepen in de 
Ziektewet en de WAO mede beoordeeld moeten worden op gevolgen voor het MKB. 
Daarnaast zal de overheid een betere verspreiding van nieuwe en bestaande kennis, 
versterking van de exportmogelijkheden en verbetering van het distributienetwerk van de 
detailhandel bevorderen. 
7.5 Landbouw 
De landbouw is een belangrijke sector in de Nederlandse economie. Dit blijkt bijvoorbeeld 
uit het feit dat de landbouw en aanverwante sectoren 10% van de werkgelegenheid verzor-
gen, en dat hiervoor 60% van de Nederlandse bodem in gebruik is. Landbouw moet in 
Nederland mogelijk zijn en blijven. De overheid heeft door allerlei maatregelen grote 
invloed op de productie en de inkomens in deze sector. Zij heeft daarom tot taak om hen 
die in de landbouw werkzaam zijn een redelijke levensstandaard te verzekeren. 
Ontwikkelingen in de Nederlandse landbouw worden in hoge mate bepaald door het 
gemeenschappelijk landbouwbeleid (GLB) binnen de Europese Unie (EU). Aan een zekere 
liberalisering van de Europese landbouwmarkt is niet te ontkomen. Liberalisatie legt echter 
een grote druk op gezinsbedrijven, op verantwoord ondernemen, op de landbouwethiek en 
op de leefbaarheid van het platteland. Daarom moet dit beheersbaar worden toegepast en 
binnen aanvaardbare sociale kaders blijven. Zowel voor de EU-landen als voor de ontwik-
kelingslanden is het van groot belang dat de Europese quoteringsregelingen in stand 
blijven, omdat afschaffing hiervan zal leiden tot ongebreidelde uitbreiding van productie. 
Aanscherping van productiebeperkingen in het kader van de uitbreiding van de EU mag 
niet onevenredig ten koste gaan van de Nederlandse boeren. 
De mogelijkheid voor het 'leasen' van melkquota bevordert de flexibiliteit in de melkvee-
houderij, maar is op langere termijn niet in het belang van de sector. Het 'verleasen' van 
melkquota mag daarom slechts gedurende een beperkte periode (bijvoorbeeld drie jaar) 
worden toegestaan. 
De jongste varkenspest-epidemie heeft aangetoond dat een omvangrijke herstructurering 
van de varkenshouderij onvermijdelijk is. Hierbij moet op een verantwoorde manier met de 
VASTE GROND - Hoofdstuk 7. Bij de economische en ruimtelijke ontwikkeling 29 VASTE GROND - Verkiezingsprogramma van het GPV 1998-2002 
belangen van de varkenshouders worden omgesprongen. Overigens heeft deze epidemie 
ook nog eens laten zien dat er een goede regeling moet komen voor het afdekken van 
financiële risico's als gevolg van rampen. 
De tuinbouw levert een belangrijke bijdrage aan de Nederlandse voedselvoorziening en aan 
de export. Ter voorkoming van een koude sanering in de tuinbouw is uitvoering van een 
herstructureringsprogramma nodig. Hierbij zal hervestiging van bedrijven in andere delen 
van het land (met name het oosten en het noorden) mogelijk worden gemaakt. 
7.6 Landbouw en milieu 
De land- en tuinbouw heeft belang bij een schoon milieu, en moet daar ook zelf aan 
bijdragen. Nadelige gevolgen van de landbouw voor het milieu doordat overschotten aan 
ammoniak, fosfaat en stikstof in bodem, lucht en water terechtkomen worden zoveel 
mogelijk beperkt. De bestaande mestwetgeving zal daartoe worden uitgevoerd, in het jaar 
2000 zullen de verliesnormen aan de hand van een evaluatie opnieuw worden vastgesteld. 
De landbouw moet gezond en veilig voedsel produceren. Biologische en ecologische 
landbouw zullen daarbij een steeds grotere rol spelen. De overheid zorgt voor omstandig-
heden waaronder de markt voor deze producten beter kan functioneren. De overige land-
bouw zal moeten werken via de methode van de geïntegreerde landbouw: optimale produc-
tie met zo weinig mogelijk gebruik van kunstmest, gewasbeschermingsmiddelen en genee-
smiddelen. Voor de akkerbouw wordt gezocht naar mogelijkheden van agrificatie. 
De landbouw kan een wezenlijke bijdrage leveren aan het natuur- en landschapsonderhoud. 
Tegelijkertijd brengt de bescherming van natuur en landschap beperkingen met zich mee 
voor het agrarisch gebruik. Hier moet een redelijke vergoeding tegenover staan. Op korte 
termijn zal per regio een grondbalans worden opgesteld om de toekomstige vraag naar 
grond in kaart te brengen. In het belang van de agrarische sector moeten de grenzen van de 
ecologische hoofdstructuur (EHS) nauwkeuriger worden aangegeven. Agrariërs die in het 
kader van de EHS moeten verdwijnen hebben recht op een passende financiële vergoeding 
om daarmee elders een vervangend bedrijf te kopen. Daarnaast worden ook de fiscale 
mogelijkheden voor bedrijfsverplaatsing vergroot. 
7.7 Visserij 
De omvang van de Nederlandse visserij is de laatste decennia door vangstbeperkingen sterk 
teruggelopen. Voor het instandhouden van diverse vissoorten en van de visserij als be-
drijfstak blijven vangstbeperkingen en quotering in Europees verband noodzakelijk. 
Uitbreiding van de scheipdierencultuur is acceptabel mits dit niet ten koste gaat van het 
natuurlijke ecosysteem en van de voedselvoorziening van vissen, vogels en zeehonden. 
7.8 Ruimtelijke ordening en spreiding van werkgelegenheid 
Allerlei activiteiten leggen beslag op de schaarse ruimte in ons land. Deze moeten niet 
alleen op zichzelf worden bezien maar ook vanuit een visie op de ontwikkeling van 
Nederland als geheel. Nederland is meer dan alleen de Randstad. Nu is daar een sterke 
concentratie van activiteiten te zien, doen zich daar ook de meeste problemen voor (ver- 
30 VASTE GROND - Hoofdstuk 7. Bij de economische en ruimtelijke ontwikkeling VASTE GROND - Verkiezingsprogramma van het GPV 1998-2002 
stopping van de wegen, milieuvervuiling) en worden daar de meeste investeringen gedaan 
om die te verhelpen. Het is echter de vraag of zo op termijn afdoende oplossingen geboden 
kunnen worden. Een goede economische en ruimtelijke ontwikkeling van ons land is niet 
mogelijk zonder daarbij ook de gebieden buiten de Randstad te betrekken. Door het 
eenzijdig versterken van de Randstad wordt geen recht gedaan aan de minder rooskleurige 
situatie in het noorden en oosten van Nederland, en aan het feit dat de Randstad niet de 
enige toegangsweg tot ons land is. Mede gezien de economische mogelijkheden in Noord-
en Oost-Europa is het verstandig de ontwikkeling meer in die richting te zoeken. Hierdoor 
ontstaat een spreiding van bedrijvigheid, wordt het noordoosten van Nederland versterkt, en 
vermindert de druk op de Randstad. 
Het beleid is gericht op het optimaal benutten van de mogelijkheden van de verschillende 
regio's, die sterk uiteen kunnen lopen. Verbreding van de plattelandseconomie door het 
onstaan van meerdere gebruiksvormen is van groot belang. Vanwege de bestaande onge-
lijkheid blijft een regionaal toegespitst sociaal-economisch beleid nodig, met als doelstel-
ling versterking van de werkgelegenheid. Zo dient de structurele werkloosheid in Noord en 
Oost-Nederland te worden bestreden door een intensief regionaal economisch beleid. De 
aanbevelingen van de commissie-Langman moeten hierbij betrokken worden. Ook zal de 
nodige verbetering van de infrastructuur worden aangebracht, zoals bijvoorbeeld de Zuider-
zeelijn en de Hanzelijn. 
Het compacte-stadbeleid, waarbij woningbouw zoveel mogelijk plaatsvindt binnen en in 
aansluiting bij bestaande steden, wordt Voortgezet om zo de druk op groene gebieden te 
beperken en de draagkracht van de steden te vergroten. Voor verstedelijking die nodig is 
voor de eigen behoefte aan woningen en bedrijfsruimte wordt dan ook zoveel mogelijk 
aangesloten bij de bestaande steden. In de stadsranden moeten voldoende recreatiemoge-
lijkheden beschikbaar zijn. 
Het Groene Hart zal worden beschermd en versterkt. Aan noodzakelijke bouwactiviteiten 
wordt bovenlokaal sturing gegeven om versnippering te voorkomen. 
7.9 Verkeer 
Door economische en maatschappelijke ontwikkelingen neemt het aantal vervoersbewegin-
gen (mobiliteit) sterk toe. Met name het gebruik van personenauto's is sterk gegroeid. De 
druk van het autoverkeer betekent een zware belasting van het milieu. Daarnaast levert het 
toenemend gebruik van de personenauto bereikbaarheidsproblemen op die ten koste gaan 
van het noodzakelijk (vracht)verkeer. Het gebruik van de personenauto moet daarom 
worden ontmoedigd, dat van fiets en openbaar vervoer worden gestimuleerd. Het goederen-
vervoer over spoor en over water zal worden bevorderd. 
Ook bij het verkeer moet het principe worden toegepast dat de vervuiler betaalt. Mogelijk-
heden hiertoe zijn een verdere verhoging van benzineaccijns in overleg met de buurlanden, 
een geleidelijke omzetting van het reiskostenforfait in een arbeidskostenforfait, een hogere 
belasting van de autokostenvergoeding voor werknemers en invoering van elektronische 
tolheffing. 
Door investeringen in het openbaar vervoer wordt gestreefd naar kortere reistijden. Ze 
moeten daarom daar plaatsvinden waar de reistijdwinst ten opzichte van de auto het grootst 
VASTE GROND - Hoofdstuk 7. Bij de economische en ruimtelijke ontwikkeling 31 VASTE GROND - Verkiezingsprogramma van het GPV 1998-2002 
is. 
Marktwerking in het openbaar vervoer kan risico's met zich meebrengen voor de kwaliteit; 
hiermee moet voorzichtig worden omgegaan. De doelstellingen hiervan (verlaging van de 
kostprijs en vergroting van de klantgerichtheid) zijn ook te bereiken door meer prikkels in 
te bouwen in het bestaande systeem. Proeven met meer marktwerking zijn nuttig, na afloop 
hiervan kan een definitieve beslissing genomen worden. 
7.10 Infrastructuur 
Het huidige kabinetsbeleid is gericht op het bestrijden van files door verbetering van de 
infrastructuur in de Randstad. Het oplossen van files en maximale bereikbaarheid zijn 
daarmee echter niet haalbaar en bovendien niet altijd nastrevenswaardig. Minder nadruk op 
de rol van Nederland als distributieland en meer op de functie als kennisland zal een betere 
bijdrage leveren aan een duurzame economische ontwikkeling dan het verbreden van 
wegen en het aanbrengen van meer tunnels. 
Investeringen in infrastructuur moeten worden ingepast in de gewenste spreiding van 
activiteiten en de versterking van het noorden en oosten van het land. Daarbij spelen de 
belangen van natuur en milieu een belangrijke rol. Om die reden wordt nadruk gelegd op 
investeringen voor vervoer per rail en over water. Door stimulering van het treinverkeer 
(HSL) kan vermindering van het vliegverkeer over de kortere afstanden in Europa worden 
verminderd. Schade aan het milieu wordt beperkt door een goede inpassing in het land-
schap en door zoveel mogelijk aan te sluiten bij bestaande infrastructuur. 
7.11 Luchtvaart 
Het luchtverkeer vormt door vervuiling en geluidsoverlast een grote bedreiging voor het 
milieu en de leefbaarheid. Daarom moet de overheid duidelijke grenzen stellen aan de 
luchtvaart. Een van de daartoe te nemen maatregelen is de invoering van kerosineaccijns, 
waarvoor Nederland zich internationaal zal inzetten. De gestelde beperkingen aan de 
milieuoverlast door Schiphol worden gehandhaafd. Naarmate de milieuoverlast door 
technologische ontwikkelingen vermindert zal ook het aantal passagiers kunnen toenemen, 
mits daartoe ook de infrastructuur in en om Schiphol wordt aangepast. Een tweede luchtha-
ven is dan op dit moment niet nodig. Mocht die ooit nodig zijn, dan zullen bij de lokatie-
keuze de gevolgen voor natuur en milieu en de economische ontwikkeling van Nederland 
als geheel een rol spelen. 
7.12 Volkshuisvesting 
Huisvesting is een eerste levensbehoefte: om goed te kunnen functioneren in de samenle-
ving, hebben mensen een goede woning nodig. De vraag naar woningen blijft hoog doordat 
de Nederlandse bevolking groeit en van samenstelling verandert. Rond het jaar 2002 zal 
Nederland ca. 16 miljoen inwoners tellen, waarvan dan een kwart ouder is dan 65 jaar. 
Daarnaast zien we het verschijnsel van 'verdunning', waarbij steeds minder mensen samen 
in een huis wonen. Hierdoor groeit met name in het westen en midden van het land de 
vraag naar woonruimte. Intussen zien we in andere delen van het land geschikte woningen 
32 VASTE GROND - Hoofdstuk 7. Bij de economische en ruimtelijke ontwikkeling VASTE GROND - Verkiezingsprogramma van het GPV 1998-2002 
structureel leeg staan. In de zgn. Vinex-gebieden worden grote hoeveelheden nieuwe 
woningen gebouwd, terwijl tegelijkertijd de bestaande woningvoorraad veroudert in zowel 
bouwkundig als woontechnisch opzicht. 
Al deze ontwikkelingen vragen om een beleid waarbij de volkshuisvesting niet aan de vrije 
markt wordt overgelaten, maar waarin de overheid nadrukkelijk sturend optreedt. Een 
verdere liberalisering is daarom niet gewenst. 
Financiële impulsen voor nieuwbouw en woningverbetering blijven noodzakelijk. Aanpas-
baar, flexibel en duurzaam bouwen wordt bevorderd. 
Het bouwen van voldoende woningen in de sociale sector blijft nodig. Daarbij moet 
gestreefd worden naar een zo goed mogelijke mix van goedkope en duurdere woningen. 
Sociale verhuurders vervullen een steeds bredere taak op gemeentelijk niveau. Zij hebben 
ook een taak in de huisvesting van vluchtelingen, daklozen en gehandicapten. Dit moet 
door de overheid gestimuleerd worden. 
Huurstijgingen worden beperkt tot rond het inflatiepercentage. Door het verstrekken van 
voldoende individuele huursubsidie (MS) moet de overheid er voor zorgen dat ook voor 
mensen met de laagste inkomens woonruimte beschikbaar is. Hiertoe wordt ook de 
doorstroming binnen de wijk van mensen met hogere inkomens uit goedkopere naar 
duurdere woningen gestimuleerd. 
De mogelijkheden voor tussenvormen van koop en huur worden bevorderd. 
7.13 Leefbaarheid 
Een goede leefomgeving is van groot belang voor het welzijn en het functioneren van 
mensen. De leefbaarheid in de grote steden staat onder druk vanwege de eenzijdige bevol-
kingssamenstelling. Door niet alleen aandacht te geven aan nieuwbouw, zoals in het Vinex-
beleid gebeurt, maar ook aan het opknappen van bestaande goedkope woningen, kan 
hieraan iets gedaan worden. Daarnaast moet door een samenhangend beleid een flinke 
inspanning worden geleverd om het algehele woon- en leefklimaat in de steden te verbete-
ren. Een krachtig vervolg op het stadsvernieuwingsbeleid is daarom noodzakelijk. 
Daarbij horen ook het tegengaan van werkloosheid, het krachtig bestrijden van prostitutie 
en druggebruik en een goede verslavingszorg. 
Ook op een deel van het platteland loopt de leefbaarheid terug. De spiraal van werkloos-
heid, vertrek en terugloop van voorzieningen moet worden doorbroken in een regionaal 
beleid voor wonen en werken, waarbij gewerkt wordt met een patroon van hoofd- en 
nevenkernen. Het openbaar vervoer tussen de kernen moet daarop toegesneden zijn. 
VASTE GROND - Hoofdstuk 7. Bij de economische en ruimtelijke ontwikkeling 33 VASTE GROND - Verkiezingsprogramma van het GPV 1998-2002 
VASTE GROND 
8. BIJ HET ONWIKKELEN VAN TALENTEN 
8.1 Overheid en onderwijs 
Ieder mens heeft van God eigen gaven en talenten gekregen, met de opdracht die zo goed 
mogelijk in zijn dienst te gebruiken. Aan volwassenen en kinderen in achterstandssituaties 
worden extra aandacht en financiële middelen besteed. Hierbij wordt veel nadruk gelegd op 
een voldoende beheersing van de Nederlandse taal. 
Omdat het onderwijs in het verlengde ligt van de opvoedingstaak van de ouders moeten zij 
de mogelijkheid hebben om dit volgens de eigen levensovertuiging vorm te geven. De 
verantwoordelijkheid voor de inhoud van het onderwijs ligt bij de school. De overheid 
bewaakt de kwaliteit en respecteert daarbij de vrijheid van onderwijs. Zij zorgt tevens 
voor de beschikbaarheid van algemeen toegankelijk en pluriform openbaar onderwijs. De 
rijksoverheid ziet er op toe dat deze zaken ook na decentralisatie van een groot deel van 
het onderwijsbeleid naar de gemeenten blijvend gegarandeerd zijn. 
Vrije keuze van onderwijs op grond van levensovertuiging moet ook in de praktijk moge-
lijk zijn en blijven. (Reis)kosten mogen hierbij voor gezinnen met meerdere schoolgaande 
kinderen geen belemmering vormen. 
Goed onderwijs is ook van groot belang voor de samenleving. De positie van Nederland 
als 'kennisland' moet meer aandacht krijgen. Investeren in het onderwijs is daarom belang-
rijk. Nederland besteedt in vergelijking met veel andere landen weinig geld aan onderwijs. 
Gestreefd moet worden naar verhoging van het uitgavenpeil tot 6% van het BNP (OESO-
norm). 
In het onderwijs wordt niet alleen aandacht besteed aan het verwerven van kennis als basis 
voor een economische carrière, maar ook aan de ontwikkeling van de persoonlijkheid. 
Het onderwijsbeleid wordt minder gericht op bestuurlijke processen, efficiency en schaal-
vergroting, en meer op maatschappelijk functioneren, levensbeschouwing, verantwoorde-
lijkheids- en normbesef en opvoedingsondersteuning. Hierbij worden de ouders nauw 
betrokken. De school wordt zo een basis die vaste grond biedt waarop in het leven verder 
kan worden gebouwd. 
De inzet van meer en breder toegeruste leerkrachten die met plezier hun werk doen, is van 
groot belang. Zij moeten ook ten aanzien van onderwijsvernieuwingen voldoende ge-
schoold zijn en krijgen hiervoor voldoende faciliteiten, bijvoorbeeld in de vorm van een 
sabbatsjaar. Mogelijkheden voor meer mobiliteit en flexibiliteit van leerkrachten worden 
nader onderzocht. 
34 VASTE GROND - Hoofdstuk 8. Bij het ontwikkelen van talenten VASTE GROND - Verkiezingsprogramma van het GPV 1998-2002 
8.2 Vrijheid van onderwijs 
De vrijheid van onderwijs is het instrument bij uitstek om de verantwoordelijkheid van de 
ouders voor het onderwijs aan hun kinderen inhoud te geven. De schoolbesturen van het 
bijzonder onderwijs dragen de verantwoordelijkheid voor de inhoud van het onderwijs en 
de identiteit van de school. De vrijheid van richting, stichting en inrichting wordt blijvend 
erkend en beschermd. Plannen voor het niet meer toepassen van het begrip richting in de 
scholenplanning zijn alleen aanvaardbaar wanneer hierbij de vrijheid tot het voeren van een 
eigen toelatings- en benoemingsbeleid overeind blijft, en de mogelijkheden voor het 
bezoeken van een school die aansluit bij de eigen levensovertuiging niet worden beperkt 
door bijvoorbeeld een lagere overheidsbijdrage in de vervoerskosten. 
8.3 Primair onderwijs (basisonderwijs) 
De groepen in het basisonderwijs zijn, ook in vergelijking met andere landen, te groot. Dit 
kan problemen geven voor kinderen, ouders en leerkrachten. Het GPV is daarom voor het 
vormen van kleinere groepen. 
Ook wordt meer geïnvesteerd in het informatica-onderwijs. Er moeten voldoende compu-
ters beschikbaar zijn en leerkrachten moeten op dit punt worden bijgeschoold. 
Met de invoering van  lump-sum  bekostiging in het primair onderwijs wordt gewacht tot 
nader onderzoek gepleegd is naar de wenselijkheid en de gevolgen hiervan. De financiering 
moet zoveel mogelijk direct via de scholen en hun besturen blijven plaatsvinden. Ook 
binnen de verbanden van Weer Samen Naar School zal dit hoofdregel blijven. 
8.4 Speciaal onderwijs 
Ouders met een gehandicapt kind beslissen in overleg met betrokken scholen zoveel 
mogelijk zelf welke school zij hun kind laten bezoeken. In aansluiting bij het 'persoonsge-
bonden budget' in de gezondheidszorg moet hiertoe de 'rugzak in het onderwijs worden 
ingevoerd. Integratie van gehandicapte leerlingen in het basisonderwijs is op zichzelf een 
goede zaak, maar mag er niet toe leiden dat de specifieke deskundigheid van het speciaal 
onderwijs verloren gaat. Daarnaast moeten ook de belangen van het primair onderwijs 
meewegen. Basisscholen moeten in concrete gevallen kunnen aangeven of de toelating van 
een bepaald gehandicapt kind verantwoord is gezien de mogelijke gevolgen voor de 
kwaliteit van het onderwijs en de taakbelasting van het personeel. Uiteindelijk zal de 
beslissing door ouders en school gezamenlijk genomen moeten worden. - 
8.5 Voortgezet onderwijs 
De invoering van de vernieuwde tweede fase havo/vwo en de leerwegen mavo/vbo (vmbo) 
zullen in het voortgezet onderwijs de komende jaren veel aandacht vragen. Van groot 
belang daarbij is tijdige duidelijkheid omtrent de kaders waarbinnen die vernieuwingen 
moeten plaatsvinden (examenprogramma's, onderwijskundige en organisatorische randvoor-
waarden). Verder zal de nodige aandacht uit moeten gaan naar de samenwerking met het 
Voortgezet speciaal onderwijs. De vrijheid van richting en van inrichting wordt ook hierbij 
gerespecteerd. 
VASTE GROND - Hoofdstuk 8. Bij het ontwikkelen van talenten 35 VASTE GROND - Verkiezingsprogramma van het GPV 1998-2002 
Het voortgezet onderwijs dient over voldoende middelen te beschikken om te kunnen 
voldoen aan de moderne onderwijskundige eisen. Ook hier kunnen extra investeringen in 
moderne leermiddelen (computers, mediatheek) en kennis en vaardigheden van docenten 
nodig zijn. 
De positie van leraren in het voortgezet onderwijs wordt verbeterd. Gezocht wordt naar 
meer mogelijkheden voor loopbaanontwikkeling en functievariatie. Knelpunten in de 
opbouw van het lerarenbestand moeten worden voorkomen en opgelost. Met name voor de 
exacte vakken zullen meer eerstegraadsleraren moeten worden opgeleid. 
86 Beroepsonderwijs en educatie 
De eisen die vanuit de maatschappij en het bedrijfsleven aan de beroepsbevolking worden 
gesteld, veranderen snel. Dit onderstreept het belang van een blijvende goede aansluiting 
tussen onderwijs en arbeidsmarkt. Dit geldt in het bijzonder voor het beroepsonderwijs en 
de educatie. Het bedrijfsleven wordt nadrukkelijk bij de invulling van het beroepsonderwijs 
betrokken, zonder dat hiermee de richting van het onderwijs wordt aangetast. 
Educatie is een belangrijk middel voor het bestrijden van achterstanden en voor integratie 
van minderheden in de samenleving, bijvoorbeeld in het kader van een inburgeringscon-
tract. Voor het wegwerken van wachtlijsten bij educatieve centra wordt meer geld uitge-
trokken. 
8.7 Hoger onderwijs 
De mogelijkheid tot het volgen van hoger onderwijs is van groot belang voor studenten die 
hun capaciteiten verder willen ontwikkelen. Daarbij hebben ook hun ouders een eigen 
verantwoordelijkheid. Maar ook de overheid heeft belang bij kennisontwikkeling in de 
samenleving, en dus bij een goed stelsel van Hoger Beroepsonderwijs en Universitair 
onderwijs. 
De overheid zal met als uitgangspunt 'Hoger onderwijs voor velen', zorgen voor een 
voldoende hoger onderwijsaanbod. De deelname aan met name het universitair onderwijs 
kan echter niet onbeperkt zijn. Selectie van studenten moet plaatsvinden in het Voortgezet 
onderwijs. Een beperkte deelname aan het universitair onderwijs kan de wetenschappelijke 
kwaliteit verhogen en biedt ruimte voor verlenging van de opleidingsduur. De universiteit 
moet zich meer richten op haar wetenschappelijke functie; opleidingen met een HBO-
karakter worden afgestoten. In het universitair onderwijs wordt meer aandacht besteed aan 
het hanteren van waarden en normen in de wetenschap en de samenleving. 
Een kleinere universiteit zal leiden tot een groter HBO. Daarbij moet ervoor opgepast 
worden dat dit onderwijs zich niet eenzijdig op 'de markt richt', maar ook aandacht geeft 
aan persoonlijke vorming en geestelijke bezinning, waarbij ook de vak-ethiek van het 
betreffende beroep aan de orde komt. 
In de vormgeving van het stelsel van studiefinanciering worden de verschillende verant-
woordelijkheden van overheid, ouders en studenten helder tot uitdrukking gebracht. Van 
alle betrokkenen mag, gezien het belang van hoger onderwijs voor individu en samenle-
ving, een bijdrage worden verwacht. Daarbij dient voor wat betreft de bijdrage van de 
36 VASTE GROND - Hoofdstuk 8. Bij het ontwikkelen van talenten VASTE GROND - Verkiezingsprogramma van het GPV 1998-2002 
ouders rekening te worden gehouden met de draagkracht, waarbij ook het aantal studerende 
kinderen in een gezin wordt betrokken. Het stelsel kenmerkt zich door flexibiliteit, zodat 
kan worden ingespeeld op differentiatie in het onderwijs en op beleidsvoornemens voor 
levenslang leren. De prestatiebeurs past niet in een dergelijk stelsel, en wordt daarom 
afgeschaft. De studievoortgang wordt voldoende bevorderd door de tempobeurs en het 
bindend studieadvies. De betekenis van de leeftijdsgrens van 27 jaar voor studiefinancie-
ring wordt gerelativeerd. 
De toegankelijkheid van het hoger onderwijs wordt gewaarborgd. De hoogte van het 
collegegeld staat nu, mede gelet op de hoogte van de basisbeurs, steeds meer aan die 
toegankelijkheid in de weg. Een vereenvoudiging van het stelsel kan worden bereikt door 
het gelijktijdig schrappen van collegegeld en basisbeurs. De nadelen van deze wijziging 
voor uitwonende studenten moeten door verschuiving van uit te keren bedragen worden 
gecompenseerd. In plaats van de basisbeurs wordt een inkomensafhankelijke beurs inge-
voerd. De mogelijkheden tot lenen onder gunstige condities worden verruimd. Een adequa-
te reiskostenvergoeding is met het oog op de toegankelijkheid van wezenlijk belang. 
8.8 Cultuur en kunst 
Kunst en cultuur kunnen de samenleving door hun verschijningsvormen verrijken tot eer 
van God, en bieden tegelijk vorming omdat zij de menselijke waarneming en beleving van 
de werkelijkheid verdiepen. Ook bieden zij mogelijkheden tot genieten en ontspanning. 
Zeker in deze tijd waarin commercialisme en marktgerichtheid de boventoon voeren, zijn 
cultuur en kunst kwetsbaar en kunnen ze niet zonder de bescherming van de overheid. De 
voorwaardenscheppende rol van de overheid mag niet leiden tot afhankelijkheid van de 
politiek. Niettemin moeten kunstenaars en culturele instellingen wel verantwoording 
afleggen over hun werk. Dit kan door subsidies te koppelen aan vereiste prestaties en door 
hen te houden aan de wetten en zeden die voor iedereen gelden. 
In het cultuurbeleid moet ook aandacht worden besteed aan ons nationale erfgoed in de 
vorm van monumenten, en aan de eigen Nederlandse taal en cultuur. Deze laatste mogen 
niet ondergaan in de Europese samenwerking. 
8.9 Media 
Bij een vrije samenleving hoort een vrije pers. Het GPV hecht ook voor de jaren na 2000 
aan een sterk, efficiënt werkend publieke-omroepbestel waarin de pluriformiteit van de 
samenleving tot uitdrukking komt. Daarmee kan tegenwicht geboden worden aan het 
horizontale aanbod van de commerciële omroepen. Het karakter van de publieke omroep 
wordt het best gewaarborgd in een bestel waarvan de omroepverenigingen de basis vor-
men. Deze kunnen aantonen dat zij in de samenleving geworteld zijn. De omroepverenigin-
gen zijn verantwoordelijk voor de vorm en inhoud van de programma's. De primaire 
verantwoordelijkheid van de omroepverenigingen komt tot uitdrukking in de benoeming 
van netmanagers. In de toekomstige concessiewet worden deze verantwoordelijkheden 
verdisconteerd. 
Het meetellen van abonnees op omroepbladen als criterium voor zendtijdverdeling wordt 
afgeschaft, en de minimumcontributie verhoogd. De commercialisering van de publieke 
VASTE GROND - Hoofdstuk 8. Bij het ontwikkelen van talenten 37 VASTE GROND - Verkiezingsprogramma van het GPV 1998-2002 
omroep wordt tegengegaan. Daartoe wordt wettelijk een restrictieve sponsorregeling 
vastgelegd. De afhankelijkheid van de publieke omroep van reclamegelden wordt vermin-
derd. Reclame op zondag moet weer verboden worden. 
Ter bescherming van met name jongeren worden geweld en pornografie op televisie zoveel 
mogelijk tegengegaan. Hiertoe wordt een wettelijke regeling voor omroep- en persdelicten 
ingevoerd. Ook ten aanzien van nieuwe media als Internet wordt gezocht naar mogelijke 
maatregelen op dit punt. De verplichte Filmkeuring wordt opnieuw ingevoerd. 
8.10 Sport en recreatie 
Sport en recreatie zijn belangrijke zaken in onze samenleving. Ongeveer de helft van de 
Nederlanders doet actief aan sport. Daarnaast maken veel mensen regelmatig gebruik van 
sportieve en recreatieve voorzieningen. Deze laatste moeten zo dicht mogelijk bij de 
stedelijke bebouwing worden aangelegd. Bij de keuze van een lokatie wordt zoveel moge-
lijk rekening gehouden met de gevolgen voor natuur en milieu. 
Sportbeoefening is ontspannend en gezond. Het bewegingsonderwijs wordt daarom syste-
matischer aangepakt, en de lessen moeten zoveel mogelijk gegeven worden door vakleer-
krachten. 
Daarnaast heeft sportbeoefening ook een belangrijke functie in de mentale ontwikkeling 
van mensen, en voor de maatschappelijke samenhang. Binnen de sportsector wordt veel 
vrijwilligerswerk gedaan, wat voor veel mensen een zinvolle (vrije)tijdsbesteding is. Ook 
kan het lidmaatschap van een sportclub belangrijk zijn voor mensen met weinig sociale 
contacten, en voor de integratie van minderheden. Daarom moet voorkomen worden dat 
mensen vanwege de hoge kosten geen lid van een sportclub kunnen worden of blijven. 
Het bevorderen van topsport behoort niet tot de taak van de overheid. Daarom wordt daar-
aan geen subsidie verleend. Waar topsport gezien kan worden als 'Holland-promotie' kan 
het bedrijfsleven in plaats van de overheid een bijdrage leveren. De professionele sport 
moet gezien worden als een gewone bedrijfstak, inclusief de sociale en fiscale regelingen 
die daarbij horen. 
38 VASTE GROND - Hoofdstuk 8. Bij het ontwikkelen van talenten VASTE GROND— Verkiezingsprogramma van het GPV 1998-2002 
VASTE GROND 
9. VOOR HET BINNENLANDS BESTUUR 
9.1 Geloofwaardigheid 
De geloofwaardigheid van de overheid zal worden versterkt wanneer zij op basis van vaste 
uitgangspunten en in heldere afwegingen tot duidelijke keuzes durft te komen. Dan zal de 
overheid respect afdwingen bij de burgers, en heeft zij ook een wervende uitstraling als 
werkgever. Het huidige kabinet verschuift zich bij het nemen van beslissingen te veel 
achter de volkswil en de rechterlijke macht, en durft te weinig eigen keuzes te maken. 
Daardoor wordt de geloofwaardigheid van de overheid aangetast. 
Als dienares van God zorgt de overheid er voor dat haar integriteit op geen enkele manier 
ter discussie kan staan. Onkreukbaarheid, onaantastbaarheid en betrouwbaarheid moeten het 
imago van de overheid en haar ambtenaren bepalen. Integer handelen betekent handelen in 
overeenstemming met geschreven en ongeschreven regelgeving, d.w.z. ook algemeen 
geaccepteerde maar niet schriftelijk vastgelegde normen en waarden. Overheidspersonen en 
ambtenaren die zich schuldig maken aan strafbare zaken zullen strafrechtelijk worden 
vervolgd en kunnen hun politieke of ambtelijke functie niet langer vervullen. Politici die 
zich schuldig maken aan belangenverstrengeling of andere laakbare zaken, moeten aftreden. 
9.2 Vrijheid van godsdienst 
De vrijheid van godsdienst en de daaruit voortvloeiende vrijheden van meningsuiting, van 
onderwijs en van vereniging en vergadering vormen de kern van onze vrijheidsrechten. 
Van groot belang voor deze vrijheid is niet alleen het recht om individueel overeenkomstig 
de eigen overtuiging te denken en te leven, maar dit ook toe te kunnen passen in eigen 
organisaties voor bijvoorbeeld gezondheidszorg en onderwijs. 
De Algemene Wet Gelijke Behandeling gaat uit van een verkeerd systeem, namelijk dat 
elk onderscheid verboden is tenzij het uitdrukkelijk is toegestaan. Deze wet moet daarom 
worden ingetrokken. Dit laat onverlet dat discriminatie door het maken van ongerechtvaar-
digd onderscheid ook in de visie van het GPV op grond van de geldende strafwetgeving en 
internationale verdragen bestreden moet worden. 
9.3 Kerk en staat 
De bevoegdheid van de overheid is beperkt tot de openbare burgerlijke samenleving. De 
kerk heeft een eigen roeping in dienst van God. Kerk en staat moeten daarom van elkaar 
gescheiden zijn, maar zijn wel ieder in de uitoefening van hun eigen taak aanspreekbaar op 
de normen van de bijbel. 
De overheid zorgt ervoor dat de kerk haar taak in de verkondiging van het evangelie in 
volle vrijheid kan verrichten. Dat geldt ook voor de geestelijke verzorging binnen de 
krijgsmacht en in gevangenissen. 
Subsidiëring van kerkelijk werk en van geestelijke of humanistische vorming is in strijd 
VASTE GROND - Hoofdstuk 9. Voor het binnenlands bestuur 39 VASTE GROND - Verkiezingsprogramma van het GPV 1998-2002 
met de scheiding van kerk en staat. Dit geldt ook voor subsidiëring voor de bouw en het 
onderhoud van kerken en vergelijkbare gebouwen. Hierop wordt een uitzondering gemaakt 
voor de instandhouding van gebouwen die als monument zijn aangewezen. 
9.4 Openbare zeden 
In het openbare leven worden de normen van de bijbel, zoals die zijn samengevat in de 
Tien Geboden, gehandhaafd. 
Publiek misbruik van Gods naam in woord, geschrift of beeld wordt bestraft. Instellingen 
die zich inzetten voor het bestrijden hiervan worden gesubsidieerd. 
De zondagsrust wordt gehandhaafd. Niet-noodzakelijk werk en winkelopenstelling op 
zondag worden niet toegestaan. Gemeentebesturen krijgen meer mogelijkheden om sportie-
ve of culturele evenementen op zondag te beperken. 
Prostitutie, pornografie en andere openbare  sex-uitingen worden bestreden. Het wettelijk 
bordeelverbod mag niet worden afgeschaft. Wanneer dit toch gebeurt moeten gemeenten de 
mogelijkheid houden om zelf een verbod te hanteren. Vrouwenhandel zal met hoge priori-
teit worden aangepakt, evenals zedenmisdrijven waarbij kinderen of minderjarigen zijn 
betrokken. 
9.5 Grondwet 
In de Nederlandse Grondwet komt nu niet tot uitdrukking dat de overheid door God is 
aangesteld in zijn dienst, en dat zij Hem daarom publiek moet eren en het beleid moet 
afstemmen op de normen van de Bijbel. Een bepaling waarin dit uitgangspunt wordt 
verwoord, wordt daarom in de Grondwet opgenomen. 
De nationale rechtsorde kan worden versterkt door de grondwettelijke instelling van een 
Constitutioneel Hof, waarvan de leden door de koning(in) worden benoemd. Dit Hof moet 
de bevoegdheid krijgen uit naam van de koning(in) wetten te toetsen aan de Grondwet. 
De lopende Grondwetsherziening wordt in hoofdlijnen ondersteund. Tegen de invoering 
van een correctief referendum, dat een verbetering kan betekenen van de relatie tussen 
burgers en bestuur, zijn geen principiële bezwaren. Wel kunnen vraagtekens gezet worden 
bij de manier waarop de voorstellen hiervoor tot stand zijn gekomen. Voorstellen tot 
wijziging van de staatkundige structuur die een aantasting betekenen van ons stelsel van 
evenredige vertegenwoordiging zullen worden afgewezen. 
9.6 Koningin, regering en parlement 
De constitutionele monarchie onder het Huis van Oranje is een gave van God met een 
blijvende staatsrechtelijke betekenis. Uitholling van het koningschap, onder meer in het 
kader van de Europese eenwording, in de richting van een puur symbolische functie moet 
worden tegengegaan. 
De staatsrechtelijke positie van informateurs bij kabinetsformaties is onduidelijk. Daarom 
verdient het inschakelen van een dergelijke functionaris doorgaans geen aanbeveling, maar 
wordt zo snel mogelijk een formateur benoemd. 
De dualistische verhouding in de relatie tussen regering en parlement moet worden ver- 
40 VASTE GROND - Hoofdstuk 9. Voor het binnenlands bestuur VASTE GROND - Verkiezingsprogramma van het GPV 1998-2002 
sterkt. Het regeerakkoord dient een akkoord te zijn van het kabinet in plaats van de rege-
ringsfracties, en moet worden beperkt tot de hoofdlijnen van het beleid. Bij het uitoefenen 
van zijn controlerende taak moet het parlement optimaal gebruikmaken van de beschikbare 
middelen. 
9.7 Gemeenten en provincies 
De zelfstandige positie van gemeenten en provincies wordt gerespecteerd, en door verdere 
decentralisatie en deregulering zoveel mogelijk bevorderd. Verschillen in beleid worden 
daarbij geaccepteerd. Ter voorkoming van te grote verschillen in de gemeentelijke lasten-
druk wordt het gemeentelijk en provinciaal belastinggebied niet uitgebreid met nieuwe 
belastingen. 
Bij de bestuurlijke indeling van ons land wordt teruggegaan naar het uitgangspunt van drie 
bestuurslagen. De invulling daarvan moet worden toegesneden op de oplossing van be-
staande problemen. Binnen deze structuur zullen de diverse taken zo laag mogelijk worden 
uitgevoerd. Daartoe kan op provinciaal niveau herindeling noodzakelijk zijn. De instelling 
van Stadsprovincies zal worden beperkt tot Rotterdam en Den Haag. 
Na de uitvoering van bestaande plannen tot streeksgewijze herindeling van gemeenten 
bestaat geen noodzaak tot verdere grootschalige herindeling. In incidentele gevallen kan tot 
herindeling worden overgegaan wanneer dit voor een goede uitvoering van taken nodig is. 
Hierbij worden de betrokkenheid en de belangen van de burgers als zwaarwegende factoren 
meegenomen. 
De situatie in de grote steden, met hoge werkloosheid, armoede en andere maatschappelij-
ke problemen, vraagt om extra aandacht van de rijksoverheid. Hierbij mag niet alleen 
aandacht worden besteed aan de grote vier, maar moeten ook middelgrote steden aan bod 
komen. Hiertoe worden de criteria verbreed, zodat bijvoorbeeld ook criminaliteitscijfers 
worden meegewogen. 
Ook veel plattelandsgemeenten hebben hun eigen problemen, waarbij leegloop, afbraak van 
voorzieningen en vermindering van leefbaarheid de voornaamste zijn. Ook hieraan zal in 
het beleid extra aandacht worden besteed. 
9.8 Koninkrijkszaken 
In de achterliggende regeerperiode is meer duidelijkheid ontstaan over de staatkundige 
verhoudingen tussen de landen van het Koninkrijk. Aruba blijft deel uitmaken van het 
koninkrijk, en de Nederlandse Antillen streven naar een eigen identiteit die de verscheiden-
heid van de diverse eilanden overstijgt. Er worden voorbereidingen getroffen voor een 
herziening van het Statuut. Daarbij wordt gestreefd naar een heldere afbakening van 
bevoegdheden tussen de Koninkrijksregering, de landsbesturen en de eilandbesturen. Ook 
wordt gezocht naar middelen om de parlementaire controle te versterken. 
De komende jaren zullen vooral benut moeten worden om de bestaande bestuurlijke, 
justitiële, sociaal-economische en milieuproblemen van de Antillen en Aruba aan te pak-
ken. Uitvoering wordt gegeven aan plannen voor een beter financieel beleid en doelmatiger 
beheer van overheidsgelden, sanering van ambtelijke apparaten en het streven naar een 
sluitende begroting. In het bijzonder op Aruba wordt gewerkt aan verbetering van de 
VASTE GROND - Hoofdstuk 9. Voor het binnenlands bestuur 41 VASTE GROND - Verkiezingsprogramma van het GPV 1998-2002 
rechtshandhaving en een beter functioneren van politie en justitie. Criminaliteit rond de 
handel in drugs, zoals het witwassen van drugsgelden, wordt door wetgeving tegengegaan. 
Bijzondere aandacht verdient de eigen economische en politieke positie van de Nederlandse 
Antillen en Aruba in de Caraïbische regio, en de gevolgen voor deze landen van de 
verdergaande integratie van Nedèrland in de EU. Zij moeten meeprofiteren van de opleving 
in de Nederlandse economie. In een open economisch klimaat moeten mogelijkheden zijn 
voor vestiging van meer Nederlandse bedrijven op de eilanden, op voorwaarde dat het 
personeel primair wordt gerekruteerd uit de plaatselijke bevolking. Op deze manier kan 
ook de werkloosheid onder jongeren worden bestreden. Daarnaast moet ook de drugsver-
slaving onder Antilliaanse jongeren zowel op de Antillen als in Nederland systematisch 
worden aangepakt. 
9.9 Minderheden 
Het bestaande minderhedenbeleid wordt in grote lijnen voortgezet. Kern van dit beleid is 
het begrip integratie, waarbij mensen en bevolkingsgroepen volwaardig aan de Nederlandse 
samenleving kunnen deelnemen. Van minderheidsgroepen mag worden verwacht dat zij 
streven naar het burgerschap van de Nederlandse samenleving, met alle rechten en plichten 
die daaraan verbonden zijn. Op hun beurt mogen zij verwachten dat zij als volwaardige 
burgers beschouwd worden, en dat discriminatie met alle (wettelijke) middelen wordt 
tegengegaan. Het begrip integratie heeft ook culturele kanten. Onze cultuur zal beïnvloed 
worden door de komst van een groot aantal mensen met een andere cultuur, maar daarmee 
kan en mag de  'multi-culturele samenleving' niet tot beleidsdoelstelling worden verheven. 
De Nederlandse cultuur zal, ook in de beleving van de Nederlanders, blijven domineren. 
De integratie van etnische minderheden wordt bemoeilijkt door hun achterstand op terrei-
nen als onderwijs en werkgelegenheid. De werkloosheid onder allochtonen is vele malen 
hoger dan die onder Nederlanders. Positieve actie en met name verbetering van het oplei-
dingsniveau zijn sleutelbegrippen bij het bestrijden hiervan. Een voldoende beheersing van 
de Nederlandse taal is daarbij een eerste vereiste. Het opleggen van de eis daartoe in het 
kader van inburgeringscontracten is dan ook redelijk. De overheid moet dan wel voldoende 
mogelijkheden scheppen voor cursussen en andere vormen van taalonderwijs; een inhaal-
slag voor het wegwerken van de wachtlijsten hierbij is noodzakelijk. 
Ook op het punt van de huisvesting verkeren etnische minderheden in een achterstandssitu-
atie. Daarnaast kunnen zich spanningen voordoen met Nederlandse bewoners van dezelfde 
wijk die in een vergelijkbare positie verkeren. Bij de oplossing van deze problemen zijn 
stadsvernieuwing en wijkopbouwwerk van groot belang. 
In het integratiebeleid spelen welzijnsvoorzieningen een belangrijke rol. De huidige trend 
in het beleid, waarbij aparte voorzieningen voor minderheden worden omgezet in deelname 
aan algemene voorzieningen, wordt door het GPV gesteund. 
42 VASTE GROND - Hoofdstuk 9. Voor het binnenlands bestuur VASTE GROND - Verkiezingsprogramma van het GPV 1998-2002 
VASTE GROND 
10. IN HET BUITENLANDS BELEID 
10.1 Uitgangspunten buitenlands beleid 
Omdat Christus de Koning der koningen is, zal de Nederlandse regering ook in het buiten-
lands beleid Gods wet als uitgangspunt moeten nemen. Het streven naar vrede en veilig-
heid en een rechtvaardige internationale orde zijn daarbij belangrijke doelstellingen. Het 
bereiken hiervan kan bevorderd worden door internationale samenwerking, maar behoud 
van de nationale zelfstandigheid blijft daarbij het uitgangspunt. 
Opkomen voor een rechtvaardige internationale orde betekent onder meer een actieve inzet 
voor de naleving van de vrijheid van godsdienst en andere mensenrechten. Wanneer sprake 
is van grove schendingen van de mensenrechten mogen economische belangen Nederland 
er niet van weerhouden die aan de orde te stellen. Dit geldt met name voor de positie van 
christenen in islamitische en communistische landen, en voor volken tegenover welke 
Nederland historische verplichtingen heeft (Papoea's, Zuid-Molukkers). Actie hiertegen kan 
plaatsvinden in het kader van de EU, de VN of andere internationale organen. Daarnaast 
kan ook stille diplomatie een effectief middel zijn. 
10.2 Europa 
De Europese samenwerking is niet meer weg te denken, en ook voor ons land van grote 
betekenis. De Europese Unie moet een samenwerkingsverband van staten zijn, gericht op 
een betere uitvoering van overheidstaken op economisch terrein en de aanpak van grens-
overschrijdende vraagstukken als bijvoorbeeld milieu- en vluchtelingenproblemen. Per 
beleidsterrein moet worden beoordeeld welke rol Europa moet spelen. 
Elke lidstaat heeft zijn eigen cultuur. Voor Nederland specifieke zaken zoals het onderwijs-
stelsel, het kiesstelsel en andere waarborgen van vrijheden mogen niet aan federalisering 
worden opgeofferd. Ook mogen de Nederlandse taal en de eigen historische identiteit van 
Nederland niet ondergaan in een groot Europees geheel. Het streven naar een federale 
Europese staat wordt daarom door het GPV afgewezen. Het is ook door de uitbreiding van 
het aantal leden steeds minder realistisch geworden. 
De invoering van de  EMU  is primair een politieke beslissing om het vastgelopen integra-
tieproces vlot te trekken. Omdat het GPV de beoogde politieke unie afwijst wordt ook de 
monetaire unie afgewezen. Van de monetaire unie zal druk uitgaan om ook het econo-
misch, fiscaal en sociaal beleid te harmoniseren. Dit zal dus een drastische inperking van 
het eigen Nederlandse beleid betekenen. Wanneer onverhoopt toch tot de  EMU  wordt 
besloten zullen de criteria voor toetreding bij de definitieve besluitvorming stringent 
moeten worden gehanteerd. 
Meer samenwerking is nodig ten aanzien van het milieubeleid, het vluchtelingenbeleid en 
de criminaliteitsbestrijding. Voor het laatste is Europol belangrijk. Uitvoerende politietaken 
VASTE GROND - Hoofdstuk 10. In het buitenlands beleid 43 VASTE GROND - Verkiezingsprogramma van het GPV 1998-2002 
moeten daaraan echter niet worden overgedragen. 
Het regelen van een Europees minimumniveau voor het sociaal beleid en de werkgelegen-
heid is gewenst. De nadere vormgeving en invulling hiervan moeten een nationale aangele-
genheid blijven. 
De toetreding van een aantal Midden- en Oost-Europese landen tot de EU wordt bevor-
derd. Hierbij zal geleidelijkheid het uitgangspunt zijn. Nieuwe deelnemers moeten voldoen 
aan duidelijke voorwaarden, zoals een democratisch bestel, een goede mensenrechtensitua-
tie, een markteconomie en een geharmoniseerde sociaal-economische wetgeving. 
Naarmate het aantal leden van de EU groeit, zal unanieme besluitvorming steeds moeilijker 
worden en zal het nemen van meerderheidsbeslissingen onontkoombaar zijn. Ook moeten 
de complexe besluitvormingsprocedures worden vereenvoudigd en de openheid worden 
verbeterd. Bureaucratie en fraude worden bestreden. Door vestiging van het Europese 
Parlement in Brussel kan een aanzienlijke kostenbesparing worden bereikt. 
Versterking van de democratische controle moet allereerst gezocht worden in het verster-
ken van de rol van de nationale parlementen bij de Europese besluitvorming. 
10.3 Ontwikkelingssamenwerking 
Een rechtvaardige internationale orde betekent ook een rechtvaardige internationale econo-
mische orde. Nederland zal zich daarom ervoor inzetten dat allerlei tariefmuren die de 
toegang van ontwikkelingslanden tot de wereldmarkt verhinderen, worden afgeschaft. 
Daarnaast kan ontwikkelingssamenwerking een goed middel zijn om conflicten te voorko-
men en vluchtelingenstromen te verminderen. De hulp wordt daarom in het bijzonder 
gegeven voor armoedebestrij ding, in geval van rampen en noodsituaties, en voor de op-
bouw van een deugdelijke economie en een goed bestuursapparaat. Een deel van de 
ontwikkelingsgelden wordt besteed via de zgn. particuliere medefinancieringsorganisaties. 
Een belangrijk criterium bij de verdeling van de gelden over die organisaties is de doeltref-
fendheid en de efficiency waarmee de gelden worden besteed. De besteding kan efficiënter 
plaatsvinden door een minder rigide sturing uit Den Haag en een betere controle achteraf. 
De grote aandacht voor Oost-Europese landen mag niet ten koste gaan van de Derde 
Wereld. Het budget voor ontwikkelingssamenwerking moet daartoe geleidelijk worden 
verhoogd naar 1 % van het Bruto Nationaal Product (BNP). Hiervan wordt 0.1 procentpunt 
besteed aan projecten in het kader van duurzame ontwikkeling, zoals het tegengaan van 
ontbossing en woestijnvorming. 
Nederland heeft een bijzondere band met Suriname. De parlementaire democratie en 
rechtsstaat in Suriname worden door Nederland naar vermogen ondersteund met respecte-
ring van de Surinaamse soevereiniteit. Economische en financiële steun kunnen daarbij 
behulpzaam zijn. Uitgangspunt hierbij is het Raamverdrag van 1992. Daarnaast wordt 
gestimuleerd dat Surinamers uit Nederland mee gaan helpen om hun vaderland verder op 
te bouwen. 
10.4 Defensie 
De krijgsmacht belichaamt naast de politie het zwaard van de overheid. Haar voornaamste 
44 VASTE GROND - Hoofdstuk 10. In het buitenlands beleid VASTE GROND - Verkiezingsprogramma van het GPV 1998-2002 
taak is het garanderen van de nationale zelfstandigheid en het desgevraagd leveren van een 
bijdrage aan de internationale rechtsorde. Sinds het einde van de Koude Oorlog is de 
invulling van deze taak sterk gewijzigd, en werd de krijgsmacht ingrijpend gereorgani-
seerd. In de komende periode zal op dit punt naar rust worden gestreefd, en van verdere 
bezuinigingen worden afgezien. De aandacht moet nu gericht worden op voldoende mate-
rieel en opleiding om de nieuwe taken te kunnen vervullen. 
Tot de nieuwe taken kan ook behoren het uitvoeren van vredesmissies waarvoor de Veilig-
heidsraad van de VN een helder juridisch mandaat heeft gegeven. Het uitgangspunt dat 
hiervoor vooraf toestemming van het parlement moet worden gevraagd, wordt wettelijk 
vastgelegd. Elke uitzending van Nederlandse militairen wordt vooraf zorgvuldig getoetst 
aan criteria van rechtmatigheid, doeltreffendheid, veiligheid en een heldere bevelsvoering 
en operationele Organisatie. Samenwerking in NAVO-verband verdient de voorkeur. 
Hoge eisen worden gesteld aan de opleiding van militairen met aandacht voor de morele 
vereisten die passen bij de militaire functie. Wangedrag als veelvuldige dronkenschap en 
gebruik van verdovende middelen wordt tegengegaan en bestraft. 
Reservisten vormen een belangrijk deel van de krijgsmacht. Naast het Korps Nationale 
Reserve dat specifiek nationale taken uitvoert kunnen reservisten op vrijwillige basis 
worden ingezet in internationale operaties. 
De Nederlandse veiligheid is het best gediend door een goede samenwerking binnen de 
NAVO. Uitbreiding van de NAVO moet de vrede en stabiliteit in en buiten Europa bevor-
deren. Daarom moet dit zorgvuldig en stapsgewijs gebeuren. Landen die willen toetreden 
moeten over een voldoende en duurzaam democratisch gehalte beschikken. Parallel aan de 
uitbreiding wordt gestreefd naar een constructieve samenwerking met de Russische federa-
tie. 
Het gemeenschappelijk buitenlands en veiligheidsbeleid van de Europese Unie (EU) moet 
niet te grote pretenties hebben. Een opgaan van de Westeuropese Unie (WEU) in de EU en 
daarmee de vorming van een Europese defensiemacht, is niet gewenst. Voorzover verster-
king van de Europese samenwerking op veiligheidsgebied wenselijk is, dient dit nadrukke-
lijk te gebeuren onder de paraplu van de NAVO en in nauw overleg met de Verenigde 
Staten. Met behoud van de nationale beschikkingsmacht over de krijgsmacht kan organisa-
torisch nauw worden samengewerkt met eenheden van NAVO-bondgenoten als het Ver-
enigd Koninkrijk, Duitsland en België. Met de Midden-Europese landen die in de toekomst 
het Atlantisch bondgenootschap zullen versterken, wordt samengewerkt met als oogmerk 
het verbeteren van de geoefendheid en het bouwen aan een stabiele Europese veiligheid. 
VASTE GROND - Hoofdstuk 10. In het buitenlands beleid 45 VASTE GROND - Verkiezingsprogramma van het GPV 1998-2002 
VASTE GROND 
11. VOOR DE OVERHEIDSFINANCIËN 
11.1 Belastingen 
Het Nederlandse belastingstelsel is aan herziening toe. De tarieven zijn hoog, maar wan-
neer men handig inspeelt op aftrekmogelijkheden kan de werkelijke belastingdruk sterk 
afwijken van verschillen in draagkracht. Dit leidt niet alleen tot onbillijkheden, maar is ook 
ongunstig voor de concurrentiepositie van Nederland ten opzichte van het buitenland, en 
kan de belastingmoraal van de burgers ondermijnen. De hoge belasting op arbeid is ongun-
stig voor de werkgelegenheid. Ook bevat het stelsel te weinig prikkels tot milieuvriendelijk 
gedrag. 
Via een samenhangend pakket aan maatregelen moet aan deze bezwaren tegemoet geko-
men worden. Het belastingstelsel moet tevens eenvoudiger worden, zodat regelingen 
controleerbaar en handhaafbaar zijn. Voorwaarde daarbij is dat geen grote negatieve 
effecten optreden voor groepen burgers, in het bijzonder voor hen met lage of middeninko-
mens. 
11.2 Financieringstekort 
Het financieringstekort bedraagt nu ongeveer 2%. Het vastgestelde meerjarenbeleid om dit 
in de komende kabinetsperiode met 1 procentpunt te verminderen, wordt voortgezet. Er 
wordt dus geen versnelde vermindering nagestreefd. De kosten van de vermindering met 1 
procentpunt bedragen ongeveer 5,5 miljard gulden over een periode van 4 jaar. 
11.3 Begrotingsruimte 
De economische groei over de jaren 1974-1997 bedroeg 2,25% per jaar. Over de jaren 
1994-1997 is dit 2,75%. Het lijkt daarom niet onvoorzichtig om voor de periode 1998-2002 
uit te gaan van een economische groei van 2% per jaar. De budgettaire ruimte bedraagt 
dan ca. 25 miljard gulden. Hiervan is al 19,75 miljard 'vergeven' aan autonome ontwikke-
lingen en voorgenomen beleid. Voor nieuw beleid en reductie van het financieringstekort 
is dan 5,25 miljard beschikbaar. Extra ruimte ter grootte van 7,75 miljard kan gecreëerd 
worden door efficiencymaatregelen bij de overheid en in de collectieve sector (4 miljard), 
door vermindering van EU-afdrachten (1,5 miljard), minder uitkeringen door meer banen 
(1,5 miljard) en door bezuinigingen op posten als cultuur, topsport en kinderopvang (0,75 
miljard). In totaal is er dan 13 miljard beschikbaar voor tekortreductie en nieuw beleid. 
Na aftrek van de tekortreductie van 5,5 miljard blijft nog 7,5 miljard over voor nieuw 
beleid. 
46 VASTE GROND - Hoofdstuk 11. Voor de overheidsfinanciën VASTE GROND - Verkiezingsprogramma van het GPV 1998-2002 
11.4 Nieuw beleid 
De 7,5 miljard gulden die beschikbaar is voor nieuw beleid moet volgens het GPV als 
volgt worden verdeeld: 
Onderwijs 1,25 Kinderbijslag 0,6 
Ontwikkelingssamenwerking 0,5 Werkgelegenheid 0,5 
Investeringen technologie  etc.  0,7 Zorg 1,8 
Rechtshandhaving 0,7 Jeugdhulpverlening 0,2 
Inkomenssteun 1,25 Totaal 7,5 miljard 
VASTE GROND - Hoofdstuk 11. Voor de overheidsfinanciën 47 VASTE GROND - Verkiezingsprogramma van het GPV 1998-2002 
SAMENVATTING IN ACTIEPUNTEN 
1. Vaste Grond in het hele leven 
* Strengere regels voor kunstmatige bevruchting en prenataal onderzoek 
* Herziening abortuswetgeving 
* Versterking terminale en palliatieve zorg 
* Handhaving verbod op euthanasie 
2. Vaste Grond in huwelijk en gezin 
* Aanscherping echtscheidingsregeling 
* Afschaffing arbeidsplicht eenoudergezinnen 
* Terugdraaien bezuiniging kinderbijslag voor grotere gezinnen 
* Versterking jeugdhulpverlening 
3. Vaste Grond voor meer veiligheid 
* Versterking integraal veiligheidsbeleid 
* Wijksgewijs werken van politie en OM 
* Meer controle op opsporingsmethoden 
* Ruimhartige toelating van vluchtelingen 
4. Vaste Grond voor werk en inkomen 
* Werkgelegenheid door loonmatiging en gericht beleid 
* Terugdraaien onrechtvaardige elementen in WAO, Nabestaandenwet en Ziektewet 
* Betaalbaarheid AOW door verlenging eerste schijf 
* Armoedebestrij ding door selectieve verhoging (bijzondere) Bijstand 
5. Vaste Grond in de zorgverlening 
* Groei budget gezondheidszorg met 2% per jaar 
* Vraaggerichte organisatie, versterking van de positie van de zorgvrager 
* Invoering ziektekostenverzekering volgens IZA-model 
* Flexibilisering van zorg 
6. Vaste Grond bij het beheer van de schepping 
* Verhoging belastingen op milieuvervuilende producten 
* BTW-verschuiving van arbeidsintensieve naar milieuvervuilende diensten 
* Terugdringen CO2 door onder meer benzine- en kerosineaccijns 
48 VASTE GROND - Samenvatting VASTE GROND - Verkiezingsprogramma van het GPV 1998-2002 
* Afremmen groei autoverkeer door meer openbaar vervoer 
* Strengere regels voor welzijn van dieren en genetische manipulatie. 
7. Vaste Grond bij de economische en ruimtelijke ontwikkeling 
* Streven naar duurzame economische ontwikkeling door o.a. versterking technologiebeleid * Meer aandacht voor MKB 
* Spreiding van activiteiten en infrastructuur van de Randstad naar het noorden en Oosten 
van Nederland 
* Voorlopig geen tweede nationale luchthaven. 
8. Vaste Grond bij het ontwikkelen van talenten 
* Investeren in kwaliteit van het onderwijs 
* Wijziging stelsel studiefinanciering 
9. Vaste grond voor het binnenlands bestuur 
* Geloofwaardige en integere overheid 
* Handhaving bijbelse normen in openbare zeden 
* Integratie van minderheden 
10. Vaste Grond in het buitenlands beleid * Actieve inzet voor godsdienstvrijheid en andere mensenrechten * Behoud zelfstandige positie in Europa 
* Verhoging budget ontwikkelingssamenwerking naar 1% BNP * Samenwerking krijgsmacht in NAVO-verband 
11. Vaste grond voor de overheidsfinanciën 
* Eenvoudiger en groener belastingstelsel 
* Vermindering financieringstekort conform planning * Ruimte voor 7,5 miljard nieuw beleid 
VASTE GROND - Samenvatting 49 VASTE GROND - Verkiezingsprogramma van het GPV 1998-2002 
KANDIDATENLIJST VAN HET GPV 
1. G.J. Schutte Zeist 
2. E. van Middelkoop Berkel en Rodenrijs 
3. A.  Slob  Zwolle 
4. L. Bezemer Hasselt 
5.  Mw.  M. Haak - Griffioen Soest 
6. A.P. Heidema Zoetermeer 
7. Tj. Stelpstra Heerhugowaard 
8. Th. Haasdijk Hoogland 
9.  Mw.  D. de Graaff Rotterdam 
10. E. van der Sluis Den Haag 
11. S.J.C. Cnossen Zwolle 
12. M.P.H. van Haeften Den Haag 
13. J. Blokland Capelle  aid  IJssel 
14.  Mw.  M. Wilcke - Van der Linden Hoevelaken 
15. J.D. Alssema Ten Boer 
16. L.C. Groen Bunschoten-Spakenburg 
17. L. Hordijk Hoogland 
18. M. van de Groep Bunschoten-Spakenburg 
19. K. Veling Hattem 
20. J. Lagendijk Assen 
21. A.T. Kamsteeg Dordrecht 
22. J.P. de Vries Amersfoort 
23.  Mw.  E.P. van Dijk Heino 
24. S.J. Geerds Amersfoort 
25. R.A.C. Slager Leek 
26. A. van Hoffen Emmen 
27. R. de Boer Kampen 
28. J. van Groos Waalwijk 
29. J. Westert Ommen 
30.  Mw.  A.E.H. van der Kolk Harderwijk 
50 VASTE GROND - Kandidatenlijst van het GPV AcID 