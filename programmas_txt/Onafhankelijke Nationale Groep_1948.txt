Programma van de ,,Onafhan- 
kelIjke Nationale Groep" 
1. Wij eisen handhaving van het Rijksverband op staatsrechtelijke basis 
onder den Koning der Nederlanden en staatsrechtelijke opbouw van 
Nederlandsch-Indië op federalistisch-demoeratische grondslag. 
2. Wij zijn tegen de voorgestelde Grondwetsherziening: 
a. omdat deze onvermijdelijk moet leiden tot losscheuring van Indië 
uit het staatsrechtelijk verband van het Koninkrijk; 
b. omdat deze Grondwetsherziening leidt tot een Unie van onafhan-
kelijke souvereine staten op volkenrechtelijke basis en een soort 
Benelux-verhouding; 
c. omdat de Grondwetsherziening ten doel heeft om met een gewone 
twee-derde meerderheid van stemmen het Koninkrijk in de over-
gangstijd verder te ontbinden. 
3. Wij eisen actieve bestrijding van het voor de Christelijke grondslagen 
onzer samenleving verderfelijke Communisme, niet alleen in Neder-
land, maar in de eerste plaats in Indië, waar men bezig is de totalitair 
geregeerde republiek van Djokja met haar zeer sterk communistische 
inslag in den zadel te helpen. 
4. Wij eisen van de Regering de onmiddellijke bevrijding van alle mannen, 
vrouwen en kinderen uit de concentratiekampen van de Repoeblik 
Djokja en onverwijlde verlossing van vrouwen en meisjes uit het ont-
erend gedwongen concubinaat. 
5. Wij  eisen sociale rechtvaardigheid voor alle Indische Nederlanders 
mede door een zorgvuldig voorbereide transmigratie naar Nw. Guinea, 
aan welk land een aparte status moet worden toegekend. Wij eisen een 
krachtige bevordering van de welvaart van de volken der Rijksdelen 
in Oost en West en versterking van de onderlinge culturele banden. 
6. Wij  eisen herstel van het Nederlandse parlementair-democratische 
stelsel en verzetten ons tegen ieder totalitair en  semi-totalitair stelsel, 
hetzij van een partij of van een partijen-coalitie. 
Het wezenskenmerk van dergelijke stelsels is, dat de Regering on-
gestraft Grondwet, Wet en Algemene Maatregelen van Bestuur onder 
de voet loopt en de Volksvertegenwoordiging door het systeem der 
voldongen feiten op zijde schuift, zoals dat in Nederland heeft plaats 
gehad in de Indische kwestie. 
7. Wij eisen bestrijding van de dreigende inflatie, waarvan vooral de 
kleine spaarders, de gepensionneerden en andere personen met een 
vast inkomen de dupe zullen worden door sanering van de Staats-
financiën en beperking van de budget-tekorten door de volgende 
maatregelen: 
a. snel herstel van rust en orde in Indië, waardoor aanzienlijk kan 
worden bezuinigd op militaire uitgaven en financiële steun aan 
Indië; 
b. ingrijpende vermindering van de Rijksadministratie. 
8. Wij eisen bevordering van de sociale welvaart, zowel hier als over zee, 
niet door verdeling van armoede, maar door opvoering van de pro-
ductie van de ter verdeling beschikbare goederen, onder handhaving 
van een menswaardig bestaan van de arbeider. Dit willen wij bereiken 
door: 
a. nauwe economische samenwerking met de Rijksdelen in Oost en 
West; 
b. beperking van de huidige geleide schaarste-economie, met haar 
hinderlijke staatsbemoeienis en administratieve rompslomp in in-
dustrie, landbouw, middenstandsbedrijven, handel enz.; 
C. geleidelijke, doch zo snel mogelijke afschaffing van overdreven 
staatsordeningsmaatregelen met behoud van de bescherming van 
de economisch zwakkeren. 
9. Wij eisen sociale rechtvaardigheid voor alle klassen van onze in het 
Christendom wortelende maatschappij. 
Wij eisen het scheppen van redelijke bestaansmogeljkheden voor 
boeren, middenstanders en kleine zelfstandigen. 
Wij eisen rechtvaardige beloning van arbeiders door samenwerking en 
overleg tussen werknemers en werkgevers, gebaseerd op redelijkheid 
en Christelijke rechtvaardigheid. Wij zijn tegen klassenstrijd en 
klassenhaat. 
10. Wij  eisen naast inachtneming van de bestaande overheidsbepalingen 
bovendien practische en afdoende hulpverlening aan alle in maat-
schappelijke moeilijkheden verkerende voormalige illegalen, alsmede 
van Nederlandse en Indische oorlogsslachtoffers en gedemobiliseerden 
van de Nederlandse en Indische strijdkrachten en hun nagelaten 
betrekkingen. 