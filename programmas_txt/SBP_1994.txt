Zo kan het niet langer 
1 F 
II  
Solidariteit Boerenpartij 
(S. B. P.) EULI VERKIEZINGSPROGRAMMA 1994 
BINNENLANDSE ZAKEN 
De eerste taak van de regering is te trachten de veiligheid 
van de bevolking te waarborgen. De Overheid dient te 
beseffen dat de burger niet alleen plichten maar ook rechten 
heeft. De Overheid dient daarom de rechtsorde te handhaven 
en de wetten te doen naleven. De Overheid treedt streng doch 
rechtvaardig op tegen hen die deze rechtsorde trachten te 
verstoren of het goed van hun medeburgers bedreigen of 
ontnemen. 
Het drugsprobleem heeft rechtstreeks met vele vormen van 
criminaliteit te maken. Niet alleen tegen de kleine verko-
per/koerier van drugs moet streng opgetreden worden maar ook 
tegen de top van de drugsmaf  ja, te beginnen bij de top van 
de harddrugs. In overleg met de ons omringende landen worden 
gepaste maatregelen getroffen. 
Verslaafden moet de mogelijkheid geboden worden om gratis 
aan een afkickprogramma deel te nemen. 
De Overheid dient streng op te treden tegen vrouwenhandel, 
overtreding van de wapenwet, roof en plegers van gewelds-
en zedendelicten. 
Solidariteit Boerenpartij is van mening dat rechters minder 
waarde dienen te hechten aan psychiaters en advocaten. 
Vormfouten mogen geen reden zijn van vrijspraak, ze dienen 
ter plekke ongedaan gemaakt te worden. 
De criminaliteit onder de jeugd dient te worden bestreden 
o.a. door ontspoorde jongeren in een werkinrichting te 
plaatsen. Ook kan gedacht worden aan het oprichten van een 
vreemdelingenlegioen, waarin iedere jongere die in de 
criminele sfeer terecht komt, weer discipline kan leren. 
Als we misdaad en criminaliteit willen bestrijden zullen we 
bovenaan moeten beginnen. Politici, die tijdens het uitoefe-
nen van hun functie grote en verwijtbare fouten hebben ge-
maakt zoals b.v. paspoortaffaire, R.S.V. en visfraude, 
hebben het vertrouwen verloren. 
BIBLIOTHEEK  RU  GRONINGEN 
- 2 - I III  Zij mogen niet in de  lands-  of plaatselijke politiek terug 
keren. Ook het weg -promoveren naar zgn. 'politieke baantjes' 
dient voorgoed verleden tijd te zijn. 
Onnodige bureaucratie moet bij de politie verdwijnen. 
Minimaal 70% van de werktijd dient de politie bezig te zijn 
met het echte politie werk. Voor de administratieve taken 
kan zonodig -  burgerpersoneel in dienst worden genomen. De 
politie zal meer resultaat kunnen bereiken, als men er van 
overtuigd is door de superieuren gesteund te worden. 
Deze dienen zich te onthouden van goedkoop politiek winstbe-
jag door regelmatig de gebruikte politiemethodes te bekriti-
seren. 
Misdaad mag niet lonen. 
De dader mag uiteindelijk niet beter af zijn dan het 
slachtoffer. Het slachtoffer behoort door de dader schade-
loos gesteld te worden. Dit mag niet op de samenleving-
afgewenteld worden. 
Een ieder, die zich op Nederlands grondgebied bevind, dient 
zich behoorlijk en duidelijk te kunnen legitimeren. 
Het ambtelijk apparaat dient verkleind te worden. Diensten 
behoren zoveel mogelijk bij elkaar geconcentreerd te worden, 
zodat zij voor het publiek gemakkelijk bereikbaar zijn. 
Een goed en efficiënt werkend ambtelijk apparaat moet meer 
service gericht zijn, het moet de burgers beter adviseren, 
helpen en begeleiden. 
Op grond van staatsrechterlijke, democratische en economi-
sche overwegingen verwerpt Solidariteit Boerenpartij de 
publiek rechterlijke bedrijfsorganisaties. Met name verwerpt 
zij de verplichte heffingen en de hoge salarissen van de 
bestuurders. 
De Nederlandse Antillen dienen een vorm van zelfbeschik-
kingsrecht te krijgen. 
Solidariteit Boerenpartij pleit voor een verandering van de 
Kieswet. 
- 3 - In het vervolg moeten de restzetels verdeeld worden volgens 
het systeem van de grootste overschotten. 
Tevens dient er in de wet opgenomen te worden dat dubbele 
openbare functies, of een zakelijke functie naast de 
openbare functie waardoor de onafhankelijkheid bedreigd 
wordt, verboden zijn. 
JUSTITIE 
Solidariteit Boerenpartij eist: 
1. handhaving en versterking van het onafhankelijke karakter 
van de rechterlijke macht; 
2. verhoogde rechtsbescherming van de burger; 
3. vereenvoudiging van de civiele rechtspraak bij. kleine 
geschillen, o.a. door rechtskundige hulp niet langer 
verplicht te stellen; 
4, bestrijding van de rechtsongelijkheid. 
Ten onrechte berusten velen in het hun aangedane onrecht. 
Zij kunnen zich een omslachtige en kostbare juridische 
procedure niet veroorloven. Bij hen bestaat de indruk dat 
vaak niet het recht, maar de duurste advocaat zegeviert. 
Daarom dienen procedures aan een maximale termijn 
gebonden te zijn. Op die wijze kunnen de kosten voor 
rechtsbijstand beperkt blijven. 
In conflictsituaties dienen de grotere economische belangen 
van een bedrijf zwaarder te wegen dan het individuele 
belang. 
LANDBOUW EN VISSERIJ 
Voor ons land is het van levensbelang dat het gemengde 
bedrijf in stand gehouden wordt. Het gemengde bedrijf is 
economisch gezien minder kwetsbaar. De wisselbouw van het 
gemengde bedrijf is beter voor de grond en het grondwater. 
Solidariteit Boerenpartij is voorstander van een vrije 
pacht. Pachtprijzen behoren in contracten vastgelegd te 
worden. 
- 4 - In de toekomst dienen de zogenaamde quota afgeschaft te 
worden. Voor de melk dient een overgangsregeling te komen. 
Te denken valt hierbij aan een regeling, zoals die nu voor 
suikerbieten geldt. 
Solidariteit Boerenpartij streeft naar de oprichting van een 
Melkbank. Op deze wijze kunnen jonge agrariërs, die een 
bedrijf voortzetten, een goede toekomst geboden worden. 
Bij opheffing van het bedrijf worden de produktierechten 
ingeleverd. 
De boer moet als ondernemer meer vrijheid c.q. verantwoorde-
lijkheid krijgen. Daarom dienen de papieren maatregelen 
waardoor de landbouw aan handen en voeten gebonden is, 
afgeschaft te worden. 
Solidariteit Boerenpartij is voorstander van een geleidelij-
ke overgang naar een Vrije markt. 
Het subsidie-, mest-, ammoniak- enbraakbeleid dient herzien 
te worden. Het is a-sociaal om land braak te laten liggen, 
terwijl 2/3 van de wereldbevolking honger lijdt. 
Huizen en boerderijen, in de zgn. buitengebieden, die niet 
op de riolering zijn aangesloten, dienen binnen enkele jaren 
het afvalwater te lozen via het milieuputten systeem (dit 
systeem is in Duitsland al vele jaren in gebruik) of via de 
rietveld methode. Het is goedkoper en sneller te realiseren 
dan riolering. 
Het geld dat zodoende bespaard wordt, kan gebruikt worden 
om daar waar nu nog een riolering is wat alles moet afvoe-
ren, een gescheiden systeem voor regen- en afvalwater aan 
te leggen, zodat het probleem van het overstorten ook 
verdwijnt. 
Het onderzoek naar en het gebruik van alternatieve energie-
bronnen voor verbrandingsmotoren moet gestimuleerd worden. 
Te denken valt hierbij o.a. aan bio-diesel en alcohol. Dit 
zal Nederland minder afhankelijk maken van de olie-produce-
rende landen. Deze alternatieve energiebronnen zorgen tevens 
voor een schoner milieu. 
Betutteling van jacht en sportvisserij moet nu eindelijk 
eens tot het verleden behoren. Jagen moet mogelijk blijven, 
maar dan wel als instrument voor een goed wildbeheer. 
- 5 - Nederland is gebaat bij een goed. visserijbeleid. De Overheid 
behoort de belangen van de Nederlandse visserij in het 
buitenland beter te verdedigen. De vissersman mag niet 
langer het slachtoffer zijn van onduidelijke internationale 
politieke doelstellingen. 
Vangstheperkende maatregelen dienen tot een absoluut minimum 
beperkt te blijven. De quota moeten eerlijk over de totale 
vissersvloot verdeeld worden. De zelfstandige visser mag 
niet het slachtoffer worden van de overbevissing door grote 
rederijen. 
NATUUR EN MILIEU 
Milieucriminaliteit past niet in de Nederlandse samenle-
ving. Excessen behoren zeer streng aangepakt te worden. 
Daarom staat Solidariteit Boerenpartij voor een goede 
mii ieuregelgeving. Ter ondersteuning van de uitvoerbaarheid 
van een goed milieubeleid eist de S.B.P. dat er eerst een 
kosten/baten analyse gemaakt wordt. De uitslag hiervan moet 
bekend zijn, voordat de te nemen maatregelen algemeen 
verbindend worden verklaard. Tevens dient de Overheid er 
voor te waken dat Nederland geen strengere milieuwetten dan 
de ons omringende landen kent: 
1. een strengere regelgeving bevordert niet de bereidheid 
van de burger aan de getroffen maatregelen mee te werken; 
2. een strengere regelgeving en de daarmee gepaard gaande 
investeringen zorgen er voor dat de Nederlandse onderne-
mer zich uit de markt prijst. 
Zolang er geen absolute garanties voor de veiligheid en ge-
zondheid van ons volk gegeven kunnen worden; zolang er geen 
oplossing voor het kernafval gevonden is; zolang kan er van 
uitbreiding van het aantal kerncentrales geen sprake zijn. 
Zolang 'veilige' kernenergie niet bestaat, dient onderzoek 
naar veilige energiebronnen gestimuleerd te worden. 
Te denken valt hierbij aan het opwekken van energie d.m.v. 
wind, water, bio-gas en zon. 
Solidariteit Boerenpartij vindt het wenselijk dat er zo 
weinig mogelijk produkten op de markt worden gebracht, die 
in de natuur niet of nauwelijks afbreekbaar zijn. 
- 6 - Tevens vindt S.B.P. dat produkten die om milieu overwegingen 
in Nederland niet toegestaan zijn ook niet geëxporteert 
behoren te worden. Solidariteit Boerenpartij is een voor-
stander van het hergebruik van afvalwater, afvalstoffen enz. 
Men behoort er van uit te gaan dat de hoer de beste natuur-
en landschapsbeschermer is, die er bestaat. Het is in het 
belang van de natuur zelf, dat er aan een verdere scheiding 
van natuur- en landbouwgebieden een eind wordt gemaakt. 
Uitbreiding van het aantal natuurgebieden is zinloos, zolang 
de bestaande terreinen niet voldoende onderhouden (kunnen) 
worden. 
Solidariteit Boerenpartij is een tegenstander van gettovor-
ming in de landbouw. Het is niet in het belang van het 
milieu, wanneer de veehouderij in kleine gebieden samenge-
dreven wordt. 
Het huidige mestbeleid blijkt niet te werken. Het mestover-
schot kan beter bestreden worden, wanneer een optimaal 
gebruik van de organische mest bevorderd wordt. Organische 
mest verdient voorrang te hebben boven kunstmest. 
Nog altijd is niet aangetoond dat de ammoniakuitstoot van 
de veestapel verantwoordelijk is voor de achteruitgang van 
onze bossen. Daarom behoren alle beperkende maatregelen 
onmiddelijk ingetrokken te worden. 
DEFENSIE 
Solidariteit Boerenpartij erkent de noodzakelijkheid van een 
krachtige defensie. De S.B.P. komt echter op voor de belan-
gen van hen, die voor het handhaven van een krachtige defen-
sie grote persoonlijke offers moeten brengen. De S.B.P. 
streeft daarom naar een zo groot mogelijke verkorting van 
de dienstplicht. Een verkorte dienstplicht van ± 6 maanden 
dient zowel voor jongens als voor meisjes te gelden. 
Naast een leger van dienstplichtigen dient een sterk 
beroepsleger te komen. 
Het is in het belang van onze defensie dat alle militairen 
menselijk behandeld worden. Aan hun geestelijke weerbaarheid 
moet meer aandacht besteed worden. 
- 7 - Op die manier raken zij er van doordrong -en, welke geestelij-
ke, politieke en maatschappelijke waarden zij te verdedigen 
hebben. 
Onze defensie moet gemoderniseerd worden. Hiertoe kan het 
leger van Israël model staan. Een flexibele krijgsmacht kan 
voor de verdediging van het Nederlandse grondgebied en in 
het kader van VN-operaties snel ingezet worden. 
Solidariteit Boerenpartij is tegen een afslanking en uit -
boiling  van ons leg-er. Zolang er nog zoveel conflicthaarden 
in de wereld zijn, zolang er nog zoveel oorlogsdreiging 
nabij onze grenzen is, zolang kan en mag van een inkrimping 
van onze krijgsmacht geen sprake zijn. 
Diverse conflicten in het buitenland hebben een etnische 
achtergrond. Men moet accepteren dat diverse etnische 
groepen niet langer samen willen/kunnen leven. Als zelfstan-
dige naties behoren zij de beschikking over een eigen grond-
gebied te krijgen. 
Bij agressie tussen souvereine staten dient er onder leiding 
van de VN een snelle en duidelijke interventie plaats te 
vinden. Hiervoor zullen goed uitgeruste en opgeleide 
legereenheden, zoals bijvoorbeeld de Lucht Mobiele Brigade, 
aan de VN ter beschikking gesteld worden. 
Het huidige E.E.G.-beleid werkt fraude en concurrentie-
vervalsing in de hand. Hierdoor worden vele Nederlandse 
bedrijven ten gronde gericht. Solidariteit eist een betere 
controle op de naleving van de E.E.G.-bepalingen en een 
regelmatige toetsing- van het gehanteerde subsidiebeleid. 
Solidariteit Boerenpartij wijst een volledige samensmelting 
van Europese landen met klem van de hand. De S.B.P. is 
voorstander van een goede samenwerking- tussen de Europese 
landen. De S.B.P. is tegen de invoering van de ECU als 
wettig betaalmiddel. 
-8-- ONTWIKKELINGSHULP EN ASIELZOEKERSBELEID 
Ontwikkelingshulp dient alleen verleend te worden via ter 
zake kundige organisaties: missie en zending, Artsen zonder 
Grenzen en andere solide organisaties. Indien mogelijk wordt 
het Nederlandse bedrijfsleven ingeschakeld: geen geld, maar 
produkten en kennis sturen. 
De bevolking van een ontwikkelingsland behoort ter plaatse 
geholpen te worden. Hulpverlening via de regering van het 
ontvangende land werkt averechts. Te vaak worden ontwikke-
lingsgelden niet voor de bevolking maar voor prestige-
objecten aangewend. 
Hulp aan vluchtelingen dient bij voorkeur ter plaatse ver-
leend te worden. Wanneer dit niet mogelijk is, moet opvang 
en hulp in de regio geregeld worden. Hulp ter plaatse/regio 
heeft de bijkomende voordelen: 
1. Cultuurverschillen kunnen geen negatieve rol bij de 
hulpverlening spelen. Wanneer de situatie in het land van 
herkomst verbeterd is, zullen zij zonder al te veel 
problemen naar hun geboortegrond terug kunnen keren. 
2. Hulp ter plaatse is beter en goedkoper. Op die manier kan 
er met het beschikbare geld meer voor de vluchtelingen 
gedaan worden. 
De V.N. kan de taak toegewezen worden om meldpunten op te 
zetten in regio's waar een vluchtelingenprobleem is of 
dreigt. Op die manier kan er sneller en beter hulp verleend 
worden. 
Indien nodig dienen de VN te zorgen voor 'veilige zones' in 
landen, waar veel mensen op de vlucht zijn. Eventueel dient 
men hierbij van militaire middelen gebruik te maken. 
De VN bepalen of vluchtelingen in een ander land opgenomen 
moeten worden. Hierbij dienen de vluchtelingen volgens een 
bepaalde sleutel over de aangesloten landen verdeeld te 
worden. 
Een ieder die zich zonder toestemming op Nederlands grondge-
bied bevindt, is illegaal. 
- 9 - Illegalen zullen op een effectieve en duidelijke wijze er 
toe gebracht worden dat zij Nederland moeten verlaten en 
terug moeten keren naar het land van herkomst. 
Elke asielzoeker moet er op gewezen worden dat als hij/zij 
zich hier misdraagt en dus onze gastvrijheid misbruikt, 
terug gestuurd zal worden naar het land van herkomst. 
Positieve discriminatie van asielzoekers en allochtonen 
behoort te worden vermeden. Dit om te voorkomen dat racisti-
sche uitlatingen/aktiviteiten een goede voedingsbodem 
krijgen. 
VOLKSHUISVESTING 
De woningbouw dient een vrijer karakter te krijgen. Niet de 
landelijke maar de plaatselijke Overheid behoort te bepalen 
waar wat gebouwd wordt. Er moeten voldoende en redelijk 
geprijsde bouwkavels beschikbaar komen voor hen, die zelf 
een huis willen bouwen. Op die manier wordt de woningnood 
sneller opgelost en de werkgelegenheid in de bouwsector 
bevorderd. 
De volkshuisvesting is in de eerste plaats een zaak van het 
particulier initiatief. Solidariteit Boerenpartij streeft 
naar een situatie, waarbij de huurprijzen volgens de wet van 
vraag en aanbod tot stand komen. De Overheid beperkt zich 
tot het afgeven van bouwverg -unningen. 
De sociale woningbouw dient een aanvullend karakter te 
dragen. Woningwetwoningen zijn uitsluitend bestemd voor hen, 
die beneden de welstandsgrens leven. 
Veel steden hebben binnen hun grenzen grote groepen werkende 
jongeren en/of studenten. Een gemeentebestuur behoort in het 
bestemmingsplan er rekening mee te houden dat er voldoende 
woonruimte is voor deze groep. 
Zij, die onbevoegd een woning of voor bewoning geschikte 
ruimte betrekken, worden door de politie onmiddelijk uit het 
bezette pand verwijderd. Het zogenaamde kraken hoeft bij 
Solidariteit Boerenpartij niet op enige sympathie te 
rekenen. 
- 10 - De Overheid treft de benodigde maatregelen om de leefbaar-
heid in de dorpen te waarborgen. De bereikbaarheid van de 
dorpen moet gehandhaafd blijven c.q. verbeterd worden. 
Hetzelfde geldt voor het voorzieningenniveau (winkels, 
postkantoren enz.). 
Woningbouwverenigingen en het particulier initiatief zorgen 
er voor dat er ook in de dorpen voldoende huizen gebouwd 
worden. Op die manier kunnen dorpen de natuurlijke aanwas 
zelf opvangen. In de dorpen dienen voor de bejaarden 
aangepaste woningen te komen. Ook daar moet men zolang 
mogelijk zelfstandig kunnen blijven wonen. 
Bij bestemmingsplannen moet er meer rekening gehouden worden 
met de bouw van hobby- en speelruimtes, clubgebouwen en 
ontspanningscentra op de hoek van de straat. De bevolking 
heeft hier meer aan dan aan de aanleg van een groot cultu-
reel centrum of bos op b.v. een afstand van 30 km. 
De 'Stichting Vrije Recreatie' heeft aangetoond dat goed 
recreëren in het landelijke gebied mogelijk is. Daarom is 
het wenselijk dat bij verdere ontwikkeling van openluchtre-
creatie deze stichting tot voorbeeld dient. 
ONDERWIJS EN CULTUUR 
Solidariteit Boerenpartij wil dat alle vormen van onderwijs 
voor iedereen toegankelijk blijven. Handhaving van de 
vrijheid van onderwijs is voor S.B.P. een principiële zaak. 
Voor kinderen in de leeftijd van 6 tot 16 jaar geldt een 
leerplicht. Daarna is er sprake van een leerrecht. De 
klassen mogen niet meer dan 30 leerlingen bevatten. Aan het 
eindeloos fuseren der scholen dient een einde te komen, daar 
dit het onderwijsniveau nadelig beïnvloed. 
Het onderwijs aan schipperskinderen moet dezelfde aandacht 
hebben van de Overheid als de kinderen aan de wal. 
De Nederlandse taal moet verder vereenvoudigd worden. 
De schrijftaal behoort een afspiegeling van de spreektaal 
te zijn en het gebruik van Nederlands vreemde woorden dient 
te worden tegen gegaan. 
- 11 - In deze heeft de overheid/politiek een belangrijke voorbeeld 
functie. 
Solidariteit Boerenpartij is een voorstander van een vrij 
radio-en tv-bestel. De omroepen dienen een eigen verantwoor-
delijkheid te hebben. Personen, die in een programma 
aangevallen worden, hebben het recht van wederwoord. 
Het verplichte kijk- en luistergeld moet worden afgeschaft. 
De financiële basis van de omroepverenigingen wordt gevormd 
door de vrijwillige bijdragen van de leden. 
Naast een publieke omroep dient een commerciële radio- en 
tv-zender in Nederland mogelijk te zijn. 
De verschillende kunstuitingen behoren op een volwassen 
wijze tegemoet te worden getreden. Zij die een onbegrepen 
c.q. ongewaardeerde vorm van kunst willen produceren, dienen 
dit voor eigen rekening te doen. 
SOCIALE ZAKEN EN MAATSCHAPPELIJK WERK 
De Overheid behoort de zelfstandigheid van alle burgers 
zoveel mogelijk te handhaven en te eerbiedigen. Hulpverle-
ning krachtens de Bijstandswet dient een uitzondering te 
worden en geen regel te blijven. 
Solidariteit Boerenpartij is voor het handhaven van goede 
sociale voorzieningen. Daar staat tegenover dat er meer en 
beter op misbruik gecontroleerd moet worden. Het begrip 
'passende arbeid' dient verruimd te worden. 
Voor elk inkomen dient een belastingvrije voet te gelden tot 
een bedrag, dat gelijk is aan het minimum loon. 
Ieder behoort de gelegenheid te hebben eerst in het eigen 
onderhoud te voorzien. 
Geestelijk of lichamelijk gehandicapten dienen zoveel 
mogelijk bij het arbeidsproces betrokken te worden. 
Voor hun werkzaamheden ontvangen zij een financiële belo-
ning, welke in overeenstemming met de geleverde prestaties 
is. Hun inkomen uit arbeid moet door een aanvullende 
uitkering op een redelijk niveau worden gebracht. 
- 12 - Controle ter voorkoming van uitbuiting van de gehandicapte 
medemens is dringend gewenst. 
Thuiszorg komt in eerste instantie voor rekening van de 
gebruiker. Als de lasten te hoog mochten worden, dient de 
Overheid de financieel minder draagkrachtigen hierin bij te 
staan. 
OUDERENBELEID 
Ouderen dienen blijvend verzekerd te zijn van goede voorzie-
ningen. Senioren, die op zichzelf willen blijven wonen, 
moeten de garantie hebben dat zij in hun woning niet het 
slachtoffer van terreur of misdaad kunnen worden. 
Waar mogelijk worden in wooncomplexen daartoe de nodige 
voorzieningen getroffen. 
Ook aan de misdaad binnen de bejaardentehuizen dient een 
einde te komen. In overleg met de plaatselijke politie 
worden daartoe de nodige veiligheidsmaatregelen genomen. 
Vele ouderen willen bij hun kinderen blijven wonen. Voor het 
treffen van de daartoe benodigde voorzieningen (bouw of 
verbouw van huis of boerderij) dienen vergunningen sneller 
afgegeven te worden. 
De pension-prijzen van de bejaardenoorden moeten binnen 
redelijke grenzen blijven. Bejaarden behoren een eigen 
bijdrage te leveren voor de temaken kosten. Meer dan 50% van 
het spaartegoed mag voor de verzorging niet gevraagd worden. 
De huren van bejaarden- en aanleunwoningen dienen voor 
bejaarden betaalbaar te blijven. 
GEZONDHEIDSZORG 
De gezondheidszorg moet voor iedereen betaalbaar blijven. 
S.B.P. vindt dat er soepeler toegangstijden moeten komen, 
zodat zij die moeilijk onder werktijd kunnen, dan op andere 
tijden bij de arts/specialist terecht kunnen. 
- 13 - Solidariteit Boerenpartij vindt dat huisartsenpraktijken 
zich dienen te houden aan het maximum aantal patiënten en 
dat zij tijdens vakanties en weekeinden moeten zorgen voor 
bereikbare vervanging. 
Het vestigingsbeleid moet soepeler en er dienen meer artsen, 
specialisten en tandartsen opgeleid te worden. S.B.P. vindt 
dat de zgn. Tropen chirurgie bij artsen moet worden aange-
moedigd om zelf kleine ingrepen te kunnen doen en niet alles 
hoeven door te verwijzen naar de specialist. Dit komt de 
wachttijden in ziekenhuizen ten goede en wordt de gezond-
heidszorg goedkoper. 
Solidariteit Boerenpartij vindt dat er voor behandel ing van 
eventuele klachten over artsen en specialisten een ombudsman 
moet worden aangesteld. Die kan dan tevens steekproeven doen 
naar medicijnen en declaraties. 
VERKEER EN WATERSTAAT 
Solidariteit Boerenpartij is er een voorstander van, dat de 
opbrengsten van de wegenbelasting uitsluitend voor de aanleg 
en verbetering van wegen, parkeergelegenheden enz. worden 
aangewend. Solidariteit Boerenpartij wijst met klem af, dat 
deze opbrengsten voor andere doeleinden worden aangewend. 
Bij realisatie van het bovenstaande kunnen de heffingen op 
het brandstofgebruik van het gemotoriseerd vervoer omlaag. 
Een auto is voor de meeste mensen geen luxe, maar noodzake-
lijk voor de uitoefening van hun beroep. Wanneer ondermeer 
de heffingen op het brandstofgebruik verlaagd worden, kan 
het beroepsgoederenvervoer weer concurreren met het buiten-
land. 
De mogelijkheid van het gebruik van aardgas als brandstof 
voor motorvoertuigen dient met kracht ontwikkeld en aange-
moedigd te worden. Deze brandstof is beter voor ons milieu. 
Bovendien maken de Nederlandse aardgasvelden ons minder 
afhankelijk van de olieproducerende landen. 
Solidariteit Boerenpartij pleit voor een goed onderhoud van 
de dijken, duihen en zeewering -en. Wanneer deze in goede 
conditie verkeren, helpt dat grote rampen te voorkomen. 
- 14 - Voor het onderhoud van dijken enz. dienen de waterschappen 
een grotere bevoegdheid te krijgen, ook op financieel 
terrein. 
Opheffing en samenvoeging van gemeenten, waterschappen enz. 
kan alleen plaats vinden, wanneer de bewoners of ingelanden 
dit zelf uitdrukkelijk wensen. 
Industrie-terreinen dienen zoveel mogelijk over Nederland 
verspreid te worden. In verband hiermee zorgt de Overheid 
voor: 
1. De aanleg en het onderhoud van een goed wegenstelsel. 
Dit om de bereikbaarheid van de industrie-terreinen te 
garanderen. 
2. Goede verbindingen met het buitenland. Dit ter bevorde-
ring van onze export. 
FINANCIEN 
Het financiële beleid van de Overheid dient er op gericht 
te zijn de waardevastheid van de Nederlandse gulden te 
bevorderen. Geldontwaarding dient met kracht bestreden te 
worden, o.a. door beperking van de Overheidsuitgaven. De 
Rijksbegroting behoort sluitend te zijn. De Overheid mag 
niet meer geld uitgeven dan er via belastingen e.d. binnen-
komt. Belastingverhoging om de begroting sluitend te maken 
wordt door Solidariteit Boerenpartij beslist afgewezen. 
Beperking van subsidies en toezicht op de besteding daarvan 
acht de S.B.P. noodzakelijk. Waar mogelijk behoort er 
drastisch bezuinigd te worden. 
De kinderbijslag dient bij het belastbaar inkomen opgeteld 
te worden. Er moeten wel maatregelen getroffen worden om er 
voor te zorgen, dat de laagste inkomens netto evenveel 
overhouden. Te denken valt hierbij aan een verhoging van de 
kinderbijslag zelf. De hoogte van de uit te keren kinderbij-
slag is afhankelijk van de levensstandaard in het land, waar 
het betreffende kind verblijft. 
Solidariteit Boerenparti j staat een rechtvaardige belasting-
heffing voor. 
- 15 - Loonbelasting -  op gemaakte overuren wordt als onrechtvaardig 
afgewezen. Alle ingestelde heffingen behoren een doelbelas-
ting te zijn of te worden. 
De S.B.P. erkent de redelijkheid van een zekere progressivi-
teit. Voorkomen moet worden dat het particuliere eigendom 
wordt aangetast, de ondernemingsgeest wordt gedood of 
kapitaalsvlucht naar andere landen wordt gestimuleerd. 
De onroerendgoedbelasting (onroerende zaak belasting) in 
zijn huidige vorm wordt afgewezen. In eerste instantie was 
het een vervangende belasting. Nu is het verworven tot de 
gemeentelijke melkkoe. 
Procentuele loonsverhogingen, vakantietoeslag-en enz. worden 
door velen als onrechtvaardig ervaren. Solidariteit Boeren-
partij is voorstander van een stelsel, waarbij procenten 
door voor iedereen gelijke netto bedragen vervangen wordt. 
Gouden handdrukken en topsalarissen moeten verdwijnen, als 
daar geen aanwijsbare prestatie tegenover staat. 
ECONOMISCHE ZAKEN 
Voor startende ondernemers moet gedurende de eerste vijf 
jaar een aangepast fiscaal regime gelden. Gedurende deze 
periode kan de startende ondernemer werken aan vermogensvor-
ming en de uitbouw van zijn/haar bedrijf. Te denken valt 
hierbij aan een belastingvrije inkomensvoet van 
f1. 25.000,--- per jaar. 
Het vestigingsbeleid behoort herzien te worden. Toekomstige 
middenstanders e.d. mogen door waanzinnige eisen op het 
terrein van de vakbekwaamheid niet afgeschrikt worden. 
Solidariteit Boerenpartij pleit voor een afschaffing van die 
maatregelen, waardoor de kleine zelfstandigen de concurren-
tiestrijd met grote bedrijven bij voorbaat verliezen. 
De S.B.P. wil een soepeler toepassing van bestemming-s- en 
streekplannen, vestigingseisen en benodigde diploma 's. 
Ook de winkelsluitingswet moet soepeler gehanteerd worden. 
De bestaande eisen blijken maar al te vaak de hele samenle-
ving te verlammen. 
- 16 - Solidariteit Boerenpartij wil meer en betere stimulerings 
regelingen. Dit om het particulier initiatief aan te 
moedigen. 
Een bedrijf is erbij gebaat, wanneer de werknemers bij het 
gevoerde beleid betrokken worden. Voor hun 'meedenken' 
ontvangen zij een gepaste beloning. 
Als een bedrijf winst maakt, ontvangen de werknemers een 
winstuitkering. Gaat het met het bedrijf (tijdelijk) wat 
minder, dan leveren de werknemers een gedeelte van hun ATV 
of inkomen in. 
Het verschil tussen bruto en netto lonen moet kleiner 
worden. Hierdoor worden werkgevers aangemoedigd meer 
personeel in dienst te nemen. 
De Overheid beperkt zich bij de prijsbeheersing tot die 
gevallen, waarin de vrije prijsvorming het algemeen belang 
schaadt. 
De automatisering bij de Overheid en  semi  Overheid wordt zo 
geleid dat ze geen schade doet aan onze economie of werke-
loosheid in de hand werkt. 
Voor het nemen van maatregelen, die de belangen van beroeps-
groepen (boeren, middenstand, industrie, vissers, schippers 
enz.) rechtstreeks treft, pleegt de Overheid eerst overleg 
met de direct betrokkenen uit of vertegenwoordigers van 
vrije organisaties in de bewuste bedrijfstak. 
De Overheid neemt gepaste maatregelen ter voorkoming en 
bestrijding van kartelvorming. Dit geldt ook voor bindende 
prijsafspraken binnen een bepaalde bedrijfstak. 
- 17 - UITTREKSEL BEGINSELPROGRAMMA SOLIDARITEIT BOERENPARTIJ 
Solidariteit Boerenpartij is geen belangen- maar een 
beginselpartij. 
Solidariteit Boerenpartij staat open voor alle Nederlanders, 
die zich met het beginselprogramma kunnen verenigen. 
Solidariteit Boerenpartij baseert haar programma op Gods 
souvereiniteit. Hieraan ontleent de Overheid haar gezag. 
Solidariteit Boerenpartij staat op het standpunt, dat ons 
Koninkrijk dient te worden geregeerd door het Huis van 
Oranje. De rechten van ons Vorstenhuis dienen te worden 
geëerbiedigd. 
De Overheid is geroepen om de Christelijke grondslagen van 
ons volksleven te handhaven en te bevorderen. Zij hoedt zich 
ervoor partij te kiezen voor een bepaalde kerk of rel igieuse 
stroming. Zij neemt de gewetensvrijheid van en de verdraag-
zaamheid jegens anders denkenden uitdrukkelijk in acht. 
Solidariteit Boerenpartij staat niet alleen op de bres voor 
boeren, tuinders enz. Solidariteit Boerenpartij is een echte 
volkspartij, d.w.z. iedereen dient zich door de S.B.P. 
vertegenwoordigd te kunnen voelen. 
- 18 - Het hoofdbestuur van de partij is momenteel als volgt 
samengesteld: 
Voorzitter : D. Guichelaar, Parallelweg 56, 
7782  PG  De Krim 
Tel. 05247 - 1203. 
Secretaris/Penningmeester: P. Koekoek, Riegshoogtendijk 85, 
7913 TA Hollandscheveld, 
Tel. 05286 - 1923. 
Algemeen adjunct 
Bank: ABN-Amro nr. 
t.n.v. J. Platte, Lageweg 32, 
8085 AZ Doornspijk, 
Tel. 05258 - 1791. 
57.42.13.104 
Solidariteit Boerenpartij 
Riegshooqtendijk 85 
7913 TA Hollandscheveld. 
Postgironr. : 334282. 
t.n.v. Solidariteit Boerenpartij 
Riegshoogtendijk 85 
7913 TA Hollandscheveld. 
- 19 - 