V.  
Liberale Unie. 
De Verkiezingsleuze der Liberale Unie is in de 
buitengewone algemeene vergadering (27 en 28 Febr. 
1909 te Amsterdam gehouden) aldus geformuleerd: 
,,Bij de aanstaande Juniverkiezingen zal de 
Liberale Unie, met handhaving van de vrij-
zinnige beginselen in het program van actie 
voor 1905 neergelegd, vóór alles krachtig pro-
paganda maken voor Algemeen Kiesrecht na 
voorafgaande grondwetsherziening en voor eene 
sociale hervorming, bij voorkeur in de richting 
van Staatspensioneering, om tegemoet te 
komen in de nooden van die medeburgers, wien 
het niet gelukt is, als zij oud geworden zijn 
in eigen levensonderhoud te voorzien." 
Ter toelichting deelde het Hoofdbestuur in zijn 
schrijven van 13 Januari 1909 het volgende mee: 
Het Hervormingsprogram", in 1896 tot stand ge-
komen en in 1901 op enkele punten gewijzigd, eischt 
herziening. Wel is waar geeft dit program nog altijd 
met juistheid de richting aan waarin de Liberale Unie 
zich beweegt, maar enkele paragrafen eischen nadre Wt  
omschrijving of aanvulling - men denke in de eerste 
plaats aan de kiesrechtparagraaf - en andere kunnen 
niet ongewijzigd behouden blijven, omdat verschillende 
belangrijke hervormingen, daarin als wenschelijk of 
noodig aangewezen, intusschen reeds tot stand zijn 
gekomen. Is om de aangegeven redenen herziening 
noodig, daartoe mag niet worden overgegaan zonder 
grondige voorbereiding met medewerking van onze 
afdeelingen. Het schijnt het meest gewenscht, die voor-
bereiding op te dragen aan eene Commissie, waarvan 
de meerderheid der leden wordt gekozen buiten het 
Hoofdbestuur. 
Uw Hoofdbestuur doet daartoe het voorstel. 
Het ,,Hervormingsprogram" is te uitgebreid en zal 
wel altijd te uitgebreid blijven om te kunnen dienen 
als actieprogram voor bepaalde verkiezingen. Bij ver-
kiezingen behoort op den voorgrond te worden ge-
steld niet alles wat wenschelijk is, maar alleen datgene 
wat als meest noodzakelijk en het meest urgent naar 
voren dient te worden geschoven. Uw Hoofdbestuur 
is van meening, dat beperking in deze in hooge mate 
gewenscht is en door de omstandigheden wordt geboden. 
In hooge mate gewenscht, omdat bij een uitvoerig 
program de aandacht van de hoofdpunten wordt 
afgeleid. 
Door de omstandigheden geboden, omdat men, door 
de ervaring geleerd, wantrouwig is geworden met 
betrekking tot lange verkiezingsprograms, die meer 
in uitzicht stellen dan redelijkerwijze in eene periode 
van vier jaren kan worden bereikt. 
Dit vooropstellende, is uw Hoofdbestuur na ernstige rAil 
overweging tot de conclusie gekomen, dat ditmaal 
4 slechts twee hoofdpunten, waarvan de overwegende 
belangrijkheid in onzen kring algemeen wordt erkend, 
behooren te worden genoemd, en wel: algemeen kies-
recht en voorziening voor den ouden dag. 
Een verkiezingsprogram is uit den aard der zaak 
geheel iets anders dan een regeeringsprograrn, kan en 
mag daarop zelfs niet gelijken. Bij een regeerings-
program is men gewoon aan te geven wat elk van 
de negen ministers op zijn werkplan heeft staan. Eene 
Unie als de onze daarentegen heeft, met het oog op 
een program voor bepaalde verkiezingen, genoeg ge-
daan, als zij in korte trekken aangeeft, wat vóór alles 
van de te kiezen volksvertegenwoordiging en van de 
regeering, die na de verkiezingen aan het bewind zal 
zijn, mag worden verwacht en verlangd. 
Mocht het in de volgende vierjarige periode den 
wetgever gelukken de door ons op den voorgrond 
gestelde twee groote hervormingen, die veel arbeid 
en veel tijd zullen vorderen, tot stand te brengen, 
dan zou hij op den dank van het geheele volk aan-
spraak kunnen maken, wat natuurlijk niet wegneemt, 
dat de Liberale Linie - ons algemeen Hervormings-
program bewijst het reeds - veel meer wenscht en 
ook verwacht. 
Wij ontkennen geenszins, dat ook - om slechts 
eenige voorbeelden te noemen - herziening der 
armenwet, beperking van den arbeidsduur, uitbreiding 
van het terrein der reeds bestaande verplichte ver-
zekering, verhooging van het peil van het onderwijs 
in zijn verschillende vertakkingen met voldoend vak-
onderwijs, verbetering van de volksgezondheid, her- 42  
vorming van ons rechtswezen, verzekering van den 
rechtstoestand der ambtenaren, hervormingen op 
landbouwgebied, versterking der financiën, waarbij 
het beginsel van dragkracht op den voorgrond staat 
en protectie wordt vermeden, tegemoetkoming inden 
financieelen nood der gemeenten, en evenzeer het 
defensievraagstuk, alle onderwerpen zijn van groot 
gewicht en algemeen belang. Maar zoo men die alle 
op ons verkiezingsprogram plaatste, zou men ons met 
recht verwijten, dat wij niet de vereischte soberheid 
betrachten en meer verlangen dan in een vieijarige 
periode kan worden verwezenlijkt. En indien wij een 
keuze deden, naast de twee groote hervormingen nog 
enkele andere opnamen, zoo zouden wij geen afdoend 
antwoord weten te geven op de vraag, waarom wij 
aan het eene boven het andere de voorkeur hebben 
gegeven. Vast zijn wij overtuigd - en ziehier de 
beteekenis van ons kort program, dat wij u ter goed-
keu ring voorleggen - dat in onzen kring - en zeker 
in onzen kring niet alleen - de teleurstelling alge-
meen en groot zou zijn, indien er een Ministerie kwam, 
dat wel is waar meerdere van de boven aangegeven 
vraagstukken tot eene bevredigende oplossing wist te 
brengen, maar onder de bestaande omstandigheden 
zich onthield van kiesrechthervorming en van voor-
ziening in de nooden van den ouden dag. 
Dat het bezwaarlijk zal zijn groote, ingrijpende 
hervormingen tot stand te brengen, zoolang de werk-
wijze van de Tweede Kamer niet zal zijn veranderd, 
en zoolang de partijen van rechts meer heil zien in 
het op den voorgrond stellen van de bekende antithese 43  
dan van sociale en andere hervormingen, erkennen 
wij ten volle. Maar wat het eerste punt betreft, mag 
men verwachten, dat, zoo het gelukt eene Tweede 
Kamer te verkrijgen, waarvan de meerderheid door -
drongen is van het besef dat de hervormingen die 
wij vóór alles noodzakelijk én gewenscht achten, reeds 
veel te lang op oplossing wachten, dat dan ook die 
Kamer niet in gebreke zal blijven als eerste punt de 
herziening van het Reglement van Orde te bevorderen. 
En wat het tweede punt betreft, wij van onzen 
kant kunnen daartegen vooralsnog niets anders doen 
dan le alles te vermijden wat aan die noodlottig,-
scheiding nieuw voedsel zou kunnen geven, 2e het 
telkens en telkens uit te spreken, dat op staatkundig 
gebied het geloof de scheidslijn niet mag zijn. 
Nog een enkel woord tot toelichting der gekozen 
formules. 
,,Algemeen kiesrecht na voorafgaande grondwetsher-
ziening." Dat grondwetsherziening moet voorafgaan, 
behoeft geen betoog meer. Wel wordt beweerd, dat 
algemeen kiesrecht mogelijk is ook onder de bestaande 
grondwettelijke bepalingen, maar eene regeering, die 
zich daaraan zou wagen, zou in die mate te strijden 
hebben tegen grondwettige bezwaren, opgeworpen ook 
door voorstanders van algemeen kiesrecht, dat zij 
niet de minste kans zou hebben in hare poging te slagen. 
In ons kort program een nadere omschrijving te 
geven van ,,algemeen kiesrecht", schijnt in dit stadium 
overbodig, De Liberale Unie heeft door hare beslissing 
in de vergadering van 8 Februari 1908 het bewijs 
geleverd, dat zij wel uitsluitingen wenscht, maar alleen uitsluitingen, die eene eerlijke toepassing van het 
algemeen kiesrecht niet in den weg staan. Wel is in 
onze afdeelingen gebleken van verschil van gevoelen 
over enkele der door de meerderheid aangenomen 
conciusiën, maar dit verschil behoeft bij de verkie-
zingen niet op den voorgrond te treden, omdat bij 
gemis aan eenstemmigheid over enkele onderdeelen, 
het toch tevens gebleken is, dat er geene afgevaar-
digden, geene afdeelingen waren, die meerdere uit-
sluitingen wenschten dan in het bekende rapport van de 
heeren De Kanter, Rink en Patijn zijn aangegeven. En 
dat ook zij, die zich geheel op het standpunt stellen van 
dat rapport het recht hebben zich voorstanders van 
algemeen kiesrecht te noemen, zal wel niemand betwisten. 
Over het kiesrecht voor vrouwen - het is op de 
laatste, bovengenoemde vergadering van de Liberale 
Unie duidelijk aan het licht gekomen - bestaat in onzen 
kring nog niet de zoozeer gewenschte eenstemmigheid, 
maar toch is men het er algemeen over eens dat de 
uitsluiting van de vrouw niet mag worden gehandhaafd. 
,;Een sociale hervorming om te gemoet te komen in 
nooden van die medeburgers, wien het niet gelukt is 
als zij oud geworden zijn in eigen levensonderhoud te 
voorzien". - Met opzet is hier een ruimere omschrij-
ving gegeven dan gelegen was in de vroeger gebezigde 
uitdrukking van verplichte verzekering. Eene ruimere 
omschrijving is noodig, omdat in het stadium, waarin 
deze zaak zich thans bevindt, het verkeerd zou zijn 
zich, met uitsluiting van alle andere systemen, vast 
te klampen aan het denkbeeld van verzekering met 
premiebetaling, - aan eene regeling waardoor alleen 45 
de loonarbeiders als zoodanig worden gebaat. Zelfs 
de tegenwoordige regeering, die bij de schriftelijke 
gedachtenwisseling over de begrooting van 1909, zich 
nog geheel plaatste op het standpunt, dat behoudens 
de noodige afwijkingen het Duitsche stelsel behoort 
te worden gevolgd, heeft bij de mondelinge gedach-
tenwisseling onderzoek naar het Engelsche en liet 
Deensche stelsel toegezegd. 
Waar hier te lande opvolgende regeeringen reeds 
zoovele jaren bezig zijn met het ontwerpen van een 
verzekeringsstelsel, zonder dat de zaak nog iets verder 
is gevorderd dan acht jaren geleden, - en waar in 
Engeland In enkele maanden voor de ouden van 
dagen eene voorziening is tot stand gebracht, die 
door alle kringen der bevolking met instemming is 
begroet en door alle partijen als een voorloopig be-
vredigende oplossing van het zoo moeilijke vraagstuk 
is aanvaard, - daar is liet niet te verwonderen dat 
allengs door meerderen twijfel wordt geopperd, of wij, 
Nederlanders, door uitsluitend heil te zoeken in de 
verplichte verzekering zij het dan ook met finan- 
cieelen steun van den Staat - wel op den goeden 
weg zijn. Daarom zouden wij echter nog niet durven 
beweren, dat elke regeling, die niet ligt in de lijn 
van het Engelsche of het Deensche stelsel, per se te 
veroordeelen is. Hoofdzaak is dat er voorzien wordt 
in de nooden van den ouden dag. Die voorziening 
wordt van jaar tot jaar meer dringend noodig, en is 
reeds bij meer dan ééne verkiezing door alle partijen 
in uitzicht gesteld zonder dat de gedane toezegging 
in vervulling kwam. Dit wekt terecht ontevredenheid 
en wantrouwen. Op welke wijze die voorziening zal 46  
plaats vinden is zeker geen onverschillige zaak, maar 
ook hier kunnen meerdere wegen tot hetzelfde doel 
leiden. Op spoedige voorziening moet krachtig worden 
aangedrongen, maar de wijze waarop, moet voor alles 
in de Kabinetten der Regeering en in de Volksver-
tegenwoordiging worden beslist. Natuurlijk moet als 
eisch worden gesteld, dat de komende regeling, op 
welken stam ook geënt, de rechten van de ouden 
van dagen voldoende verzekert. Maar is aan dien 
eisch voldaan dan zou, waar de nood  zóó  groot is, 
het onverantwoordelijk zijn een voorstel tot herziening 
af te wijzen, alleen omdat een ander stelsel de voor-
keur zou verdienen. Hier geldt voor alles die spoedig 
helpt, helpt dubbel. 
Motie door het Hoofdbestuur der Liberale 
Unie voorgesteld in zake het Kiesrecht 
voor de 2de Kamer, en door de Alge-
meene Vergadering op 8 Februari 1908 
te Amsterdam gehouden met algemeene 
stemmen aangenomen. 
De Liberale Unie in hare Jaarlijksche Algemeene 
Vergadering op 8 Februari 1908 bijeengekomen in 
het gebouw ,,De Eensgezindheid" 
10. dat definitieve oplossing van het Kiesrecht- 
vraagstuk in Nederland evenals in de omliggende 
landen niet mogelijk is zonder aanvaarding van 
het stelsel van Algemeen Kiesrecht met wette-
lijke uitsluitingen; 
2o. dat het thans bestaande Kiesrecht voor 47 
de 2de Kamer behoort te worden vervangen door 
eene regeling, waarbij op de Kiezerslijsten wor-
den gebracht: 
a. alle mannelijke Nederlanders, die ingezeten 
zijn en den leeftijd van 23 jaren hebben bereikt 
voor zoover zij niet door de Wet van het stem-
recht zijn uitgesloten 
b. alle vrouwelijke ongehuwde Nederlanders, 
die ingezeten zijn en den leeftijd van 25 jaren 
hebben bereikt, voor zoover zij niet door de Wet 
van het stemrecht zijn uitgesloten 
3o. dat door de wet van het kiesrecht behooren 
te worden uitgesloten: 
a. zij, die tot de doorloopend bedeelden be-
hooren; 
b. zij, die bij onherroepelijk geworden rech-
terlijke uitspraak, de beschikking of het beheer 
over hun goederen hebben verloren; 
C. zij, die bij onherroepelijk geworden rech-
terlijke uitspraak, ter zake van het plegen van 
een strafbaar feit, ontoerekenbaar zijn verklaard 
d. zij, die als krankzinnigen of idioten in een 
gesticht verpleegd worden 
e. zij, die bij onherroepelijk geworden rechter-
lijke uitspraak tot gevangenisstraf van ten minste 
één jaar zijn veroordeeld; 
J. zij, die bij onherroepelijk geworden rech-
terlijke uitspraak veroordeeld zijn wegens land-
looperj of bedelarij ; 
g. zij, die bij onherroepelijk geworden rechter-
lijke uitspraak zijn veroordeeld wegens eene der 
overtredingen, genoemd in artt. 426 en 453 van 48  
liet Wetboek van Strafrecht, bij herhaling begaan 
(dronkenschap); 
h. zij, die bij onherroepelijk geworden rech-
terlijke uitspraak van hun kiesrecht zijn ontzet; 
40. dat in de uitoefening van het Kiesrecht 
behooren te worden geschorst de kiezers, die 
krachtens de Wet van hunne vrijheid zijn beroofd 
zooals gevangenen, gegijzelden, verpleegden in 
Rijks-werkinrichtingen en verpleegden in krank-
zinnigengestichten 
5o. dat met de invoering van het Algemeen 
Kiesrecht behoort gepaard te gaan, invoering van 
Stemplicht en van Evenredige Vertegenwoordiging 
(het laatste in dien zin, dat het Rijk in eenige 
groote districten wordt verdeeld en aan het stelsel 
van groepenvertegenwoordiging boven dat van 
persoonlijke vertegenwoordiging de voorkeur wordt 
gegeven). 
noodigt het Hoofdbestuur uit,: voor eene Kies-
rechtregeling als boven aangegeven krachtig 
propaganda te maken. 
Omtrent het Vrouwenkiesrecht schreef het Hoofd-
bestuur aan de aangesloten kiesvereenigingen ter 
voorbereiding van de hier bedoelde motie 
Ten slotte het vrouwenkiesrecht. Op dit punt heeft 
het zoo voortreffelijk rapport der Commissie 1)  uw 
1)  Bedoeld wordt het Kiesrechtrapport, in 1903 uitgebracht 
door de hoeren De Kanter, Rink en Patijn, in de Algemeene 
Vergadering van do Liberale Unie. Dit rapport ,,Het Kiesrecht-
vraagstuk" [302 pag.] is in den handel, Uitgever: W. J. Thieme 
& Cie. te Zutphen. Me  
Hoofdbestuur niet geheel kunnen bevredigen. Op 
bladz. 88 vindt men een Vrij uitvoerig betoog om 
aan te toonen, dat het bezwaarlijk aangaat de stelling, 
dat 's  lands  zaken alleen den mannen aangaan te 
handhaven, en dat in den laatsten tijd het belang, 
hetwelk de vrouwen bij het bestuur en de leiding 
van 's  lands  zaken hebben, grooter is geworden. Des-
niettemin komt de Commissie tot de conclusie, dat 
het vooral op grond van practische en technische 
bezwaren, toch maar de voorkeur verdient, alle vrouwen 
voorloopig nog van het kiesrecht uit te sluiten. Zij 
wenscht wel, dat de wetgever door wijziging der Grond-
wet de bevoegdheid zal krijgen aan vrouwen het 
kiesrecht toe te kennen, maar acht het beter, dat hij 
vooralsnog van die bevoegdheid geen gebruik maakt. 
Met dit standpunt kunnen wij ons niet vereenigen. 
Alleen die uitsluitingen zijn gerechtvaardigd, die ge-
vorderd worden door het algemeen belang, en het 
wil ons voorkomen, dat het in strijd met het algemeen 
belang zou zijn, nog langer alle vrouwen uit te sluiten. 
Op den voorgrond stellen wij, dat de volksvertegen-
woordiging zooveel mogelijk de getrouwe afspiegeling 
behoort te zijn van alle verschillende belangen en 
behoeften, van alle beginselen en denkbeelden, die 
onder het volk leven. Natuurlijk kan dit ideaal nooit 
geheel bereikt worden, maar wij meenen, dat men 
van dit ideaal toch te ver verwijderd zal blijven, 
zoolang men alle vrouwen van de stembus weert. 
Daartoe mag men o. i. niet besluiten, alleen uit 
overweging, dat het aantal vrouwen, hetwelk zich met 
de publieke zaak bemoeit, nog betrekkelijk gering is en 
dat de meeste vrouwen zelve het kiesrecht niet verlangen. 
Politieke en Sociale Programma's. V. 4 we  
Misschien zou, als daarover een stemming kon plaats 
vinden, wel blijken dat de groote meerderheid der 
vrouwen, al hebben zij zich tot nu toe niet laten 
hooren, het kiesrecht wel wenschen, maar bovendien 
ook aan de mannen wien men het kiesrecht geeft, 
wordt niet gevraagd of dit al of niet naar hun wensch 
is. In Finland was ook geen stemrechtbeweging onder 
de vrouwen, maar toen de Finsche vrouwen op da 
kiezerslijst werden gebracht, toonden zij dit zeer op 
prijs te stellen, terwijl men, afgaande op de thuis 
blijvers in Nederland, allicht tot de conclusie zou 
komen, dat zeer vele mannen liever niet op de lijst 
zouden staan. 
En wat de belangstelling voor de publieke zaak 
betreft - is die belangstelling in den laatsten tijd 
niet belangrijk toegenomen? Naast twee nationale 
vereenigingen, die zich speciaal ten doel stellen pro -
paganda te maken voor vrouwenkiesrecht, zijn er tal 
van vrouwen-vereenigingen voor speciale doeleinden,. 
Congressen en tentoonstellingen worden door vrouwen 
georganiseerd. Het aantal bedrijven, waar de vrouw 
naast den man optreedt, wordt steeds grooter. Aan 
het vakvereenigingsieven nemen zij deel. Op stoffelijk 
en zedelijk gebied vermeerdert haar aandeel in de 
algemeene werkzaamheid van jaar tot jaar. 
Dat zeer vele vrouwen zich niet aangetrokken voelen, 
tot politiek is waar. Dat hebben zij trouwens met tal 
van mannen gemeen. Maar voorzoover die mindere 
ingenomenheid zich uit in niet-bemoeiing met de 
publieke zaak, bedenke men wel, dat de mannen tot 
nu toe stelselmatig de vrouwen van actieve deelneming 
aan het publieke leven hebben verwijderd gehouden. 51 
en de zwakkere sexe zelfs grondwettig van het kies-
recht hebben uitgesloten. Hoe geheel anders zal de 
toestand worden, als ook voor haar de deur van het 
stemlokaal ontsloten wordt? Zal ook voor de vrouw 
het stembiljet niet opvoedend werken? 
Bovendien zijn wij vast overtuigd, dat het ethische 
element in de politiek meer tot zijn recht zal komen, 
als ook de vrouw wordt toegelaten. Wat de Commissie 
daarover schrijft op bladz. 88 van haar rapport, onder-
schrijven wij ten volle. 
Met dit alles is echter niet gezegd, dat alle vrouwen, 
die niet vallen onder een der bovengenoemde uit-
sluitingen, op de kiezerslijst moeten worden gebracht. 
De wenschelijkheid om verschil te maken tusschen 
gehuwde en ongehuwde vrouwen treedt hier in de 
eerste plaats op den voorgrond. Ook aan de Commissie 
is dit verschil niet ontgaan, want zij schrijft: ,,Waar 
de man in het openbare leven optreedt, kan hij ge-
acht worden tevens het gezin te vertegenwoordigen. 
Al zijn er uitzonderingen, dit mag toch als regel 
worden aangenomen. Geef nu aan de gehuwde vrouw 
de kiesbevoegdheid, dan zal dit zeer licht leiden tot 
één van tweeën: of dat het kiesrecht door haar wordt 
uitgeoefend op de wijze, zooals haar echtgenoot dat 
wenscht, zoodat van eene zelfstandige, bewuste uit-
oefening van het recht door de vrouw geen sprake 
zou zijn, of dat de politiek een gevaar wordt voor de 
eenheid van het gezin." 
De nadruk moet o i. gelegd worden op de eerste 
drie regels van dit citaat. Allicht zou het even dik-
wijls voorkomen, dat de man stemde naar den wensch 
der vrouw, alsdat de vrouw stemde naar den wenech 52 
van den man - de vrouwelijke zwakheid is in dit 
opzicht wel wat legendarisch - maar dergelijke onder-
stellingen mogen toch niet den doorslag geven. Hoofd-
zaak is dat de man niet alleen zichzelf, maar zijn 
gezin vertegenwoordigt op elk gebied. En daarom 
kan men niet zeggen, dat de vertegenwoordiging niet 
kan zijn de afspiegeling van de verschillende behoeften 
en belangen, zoolang de gehuwde vrouw geen kies-
recht heeft. Dit wordt vrij algemeen gevoeld en van-
daar dan ook, dat slechts bij uitzondering op kiesrecht 
voor de gehuwde vrouwen wordt aangedrongen. Van 
de overgroote meerderheid der gehuwde vrouwen blijft 
de aandacht bepaald tot de belangen van het gezins-
leven. 
Blijven de ongehuwde vrouwen. Er is ongetwijfeld 
veel te zeggen voor een meer beperkt kiesrecht voor 
de vrouwen dan voor de mannen. Het vrouwenkies-
recht zal nog een geheel nieuw instituut in onze 
staatsinstellingen zijn. Aan de mannen heeft men ook 
niet op eens in de grootst mogelijke uitgebreidheid 
het kiesrecht verleend, maar trapsgewijze voor meer-
deren de kiesdeur ontsloten. Men kan niet zeggen, 
dat de vrouwen in het algemeen reeds denzeifden 
ontwikkelingsgang hebben doorgemaakt als de mannen. 
Ging men echter voor vrouwenkiesrecht de belasting-
census, het capaciteitenstelsel of een soortgelijk ken-
teeken invoeren, men zou zonder twijfel dezelfde 
lijdensperiode doormaken, waaronder Nederland inzake 
het mannen-kiesrecht nog steeds zucht. Wel is het 
rationeel om voor de kiesgerechtigde vrouwen een 
hoogeren leeftijd aan te nemen. Wenscht Uw Hoofd-
bestuur met de linie-commissie alle mannen uit te 53  
sluiten, die nog niet den leeftijd van 23 jaar hebben 
bereikt, met betrekking tot de ongehuwde vrouw komt 
het ons wenschelijk voor, dat de leeftijd voorloopig 
op 30 jaar wordt gesteld. Deze voor alle rangen en 
standen gelijke beperking is daarom rationeel, omdat 
er onder de vrouwen op jeugdigen leeftijd al heel 
weinige zijn, die zich met de publieke zaak bemoeien, 
en omdat bij de onzekerheid, hoe het vrouwenkiesrecht 
in Nederland zal werken, een eenigszins geleidelijke 
invoering van het kiesrecht de voorkeur verdient. 
Het Hoofdbestuur der Liberale Unie is aldus samen- 
gesteld  
Mr.  H. Goeman Borgesius, Voorzitter, Den Haag. 
K. Eland, Den Haag. 
Prof.  Mr.  G. A. van Hamel, Amsterdam. 
D. J. van Houten, Weesp. 
D. de Klerk, Rotterdam. 
W. P. Kops, Penningmeester, Amsterdam.  
Mr.  P. Rink, Den Haag. 
Dr. W. P. Ruysch, Den Haag.  
Mr.  H. Smeenge, Amsterdam. 
I. IJssel de Schepper, Gouda. 
J. Zijp Kzn. 
A. Roodhuyzen, Secretaris, Wattstr. 20, den Haag. 