 
 Nederland verdient beter 
 
 
 
 
 
Partijprogramma 2002 
 Partijprogramma De Groenen 2002  
  
2 Inleiding 
 
1. Samenleving: samen leven 
2. Bestuurlijke vernieuwing: democratie van de 21ste eeuw 
3. Gezondheidszorg: zorgen dat de patient zijn zorg ontvangt 
4. Geboortenbeperking: uit respect voor het leven 
5. Onderwijs: kennis is ons kapitaal 
6. Cultuur: sport, kunst en vrijetijdsbesteding 
7. Criminaliteitsbestrijding: hoe handhaaf je een Groen beleid 
8. Landbouw: eten wat de grond schaft 
9. Natuur: kwaliteit belangrijker dan kwantiteit 
10. Milieubeleid: naar een schone productie 
11. Dierenrechten: respect voor eigen waarde van het dier 
12. Biotechnologie: voorzorgsprincipe 
13. Ruimtelijke ordening, wonen en infrastructuur:  
beter benutten wat we hebben 
14. Automobiliteit: beperking van de rij-rechten 
15. Belastinghervormingen: meer logica in het systeem 
16. Duurzame economie: milieuwinst wordt bedrijfswinst 
17. Basisinkomen: maakt arbeid goedkoper 
18. Arbeidsmarkt: banen in de strijd tegen armoede 
19. Ontwikkelingssamenwerking: uitgaan van eigen kracht 
20. Migranten: de aarde delen 
21. De Europese Unie: uitbreiden en integreren 
22. Internationaal beleid: een vredige en democratische wereld 
 Partijprogramma De Groenen 2002  
  
3 Inleiding 
 
Het huidige politieke landschap is vlak: 
alle grote partijen lijken op elkaar. Zijn er 
soms geen tegenstellingen meer? Helaas, 
die zijn er wel, maar niemand durft ze aan 
de orde te stellen. 
Er is een tegenstelling tussen ruim wonen 
en open landschap, tussen tolerantie en 
emancipatie, tussen mobiliteit en milieu-
behoud... Soms is het onvermijdelijk om 
een keuze te maken. In ieder geval is het 
noodzakelijk om een creatieve oplossing 
te bedenken. Dit is wat De Groenen 
proberen te doen. Je kunt de tegenstel-
lingen ook onder de mat vegen, samen 
gaan regeren en roepen dat het goed gaat 
met Nederland. Dat is wat de paarse 
regering doet. Maar Nederland, vinden 
wij, verdient beter. 
 
Nederland verdient beter. De ongebrei-
delde economische groei lijkt op een 
verslaving. Men praat maar over meer 
inkomen, meer wegen, meer van dit of 
meer van dat en beweert dat Nederland 
daarmee steeds rijker wordt. De Groenen 
menen echter dat de ware rijkdom ligt in 
zorg, vrijheid, goed onderwijs en de 
schoonheid van de natuur. En die ware 
rijkdom groeit helemaal niet in ons land. 
Het moet dus anders, de consumptie van 
luxe-goederen kan best een tandje minder. 
Een stabiele economie waarin de echte 
rijkdom voor alle burgers gewaarborgd is, 
dat is waar De Groenen voor staan. 
 
Het uitgangspunt moet zijn dat we zoda-
nig leven, dat we dat tot in lengte van 
dagen kunnen blijven doen. Met onze 
huidige productiewijze plegen we roof-
bouw op de aarde. Wij willen nu beginnen 
met een andere leefwijze, en geloven dat 
het leven daarmee aan kwaliteit wint. 
 
Op sociale structuren moeten we zuinig 
zijn. De Groenen kiezen voor een samen-
leving op menselijke maat. Schaalvergro-
tingen – bij scholen en zorginstellingen, 
bij politie en openbaar bestuur –  worden 
vaak uitgevoerd omdat ze meer winst 
opleveren, maar de verliezen op het 
menselijke vlak zijn aanzienlijk. Wij 
willen een wereld die voor mensen is te 
overzien, waarin zij zich met anderen 
verbonden voelen en waarin zij zelf hun 
verantwoordelijkheid kunnen nemen. 
 
De toenemende desinteresse van de 
burger voor de politiek wordt volgens ons 
door de bestuurders zelf aangewakkerd: 
inspraak vindt men maar lastig en als men 
de bevolking al raadpleegt wordt keer op 
keer aan bezwaren van burgers voorbij 
gegaan. De Groenen vinden dat de problemen met de mensen zelf, en niet 
over hun hoofden heen, moeten worden 
aangepakt. 
 
In Nederland gaan we slordig om met 
zaken die onvervangbaar zijn. Unieke 
natuurgebieden worden ingeruild voor 
asfalt en beton. Eeuwenoude cultuur-
landschappen worden opgeofferd voor de 
grillen van korte-termijndenkers die uit 
zijn op snel gewin. Wij willen een rem op 
de bouwdrift: iets vernietigen is snel 
gedaan, maar een natuurgebied doet er 
eeuwen over om te ontstaan. 
 
Nederland verdient beter. De Groenen 
zijn niet bang om van de gebaande paden 
af te wijken en met concrete alternatieven 
aan te komen. Deelt u onze verfrissende 
kijk op de zaken? Wordt dan lid van De 
Groenen. Maar laat u in ieder geval 
inspireren door ons partijprogramma. 
 
1. Samenleving: samen leven 
 
Individualisering 
De individualisering viert hoogtij. Ieder 
heeft zijn eigen mening, zijn eigen com-
puter, zijn eigen auto, zijn eigen telefoon 
en zijn eigen huis. Het grootste aantal 
verenigingen bestaat uit één persoon! Dit 
verschijnsel neemt naast het positieve ge-
volg van de grotere vrijheid ook vereen-
zaming, moreel verval, vervlakking en 
vermoedelijk ook meer criminaliteit met 
zich mee. 
 
Eigen waarde mens 
De Groenen streven naar een samenleving 
waar oppervlakkigheid plaatsmaakt voor 
diepgang, onverschilligheid voor verant-
woordelijkheid, cynisme voor idealisme, 
schreeuwende reclame voor het persoon-
lijk gesprek, taboe voor openheid; en 
waar vooroordelen verdwijnen ten gunste 
van de eigen waarde van mens en dier. In 
een dergelijke samenleving past geen 
scheiding tussen jongeren en ouderen, 
homo's en hetero's, allochtonen en autoch-
tonen. Ieder mens wordt op zijn of haar 
kwaliteiten beoordeeld. Leeftijd, huids-
kleur, religie of geaardheid kunnen dus 
geen selectiecriteria zijn. 
 
Samenlevingsvormen 
Samen leven betekent respect voor elkaar 
opbrengen. Dat betekent dat er ook res-
pect hoort te zijn voor de keuze die een 
ander maakt. Zo staan De Groenen posi-
tief tegenover mensen die verantwoorde-
lijkheid voor elkaar durven nemen, of dat 
nu in een traditioneel of homohuwelijk is, 
of in de vorm van een leefgemeenschap of 
een commune. Degenen die hun samen-
levingsvorm willen vastleggen in een contract ter bescherming van de rechten 
van partner(s) en kinderen worden daartoe 
aangemoedigd. Er dient wel uiterst zorg-
vuldig te worden omgegaan met het 
adoptierecht. Het belang van het kind 
moet voorop blijven staan. Het op zich 
nemen van de verzorging van bejaarde 
ouders of grootouders door kinderen en 
kleinkinderen willen De Groenen onder-
steunen, financieel en moreel. 
 
Homoseksualiteit 
Ook al is homoseksualiteit steeds meer 
geaccepteerd, de homo-emancipatie is 
nog steeds niet helemaal voltooid in 
bepaalde kringen van onze samenleving. 
Daarom blijft subsidieverlening aan 
belangenorganisaties als het COC belang-
rijk. Op scholen is weer sprake van ver-
mindering van tolerantie ten aanzien van 
homoseksuele leerlingen en leraren. De 
overheid moet hier actief op reageren 
door voorlichting op scholen over homo-
seksualiteit veilig te stellen. Tevens dient 
tijdens de inburgeringstrajecten voor 
allochtonen aandacht besteed te worden 
aan homoseksualiteit, mede omdat homo-
seksualiteit voor sommige groepen alloch-
tonen in een taboesfeer zit, of zelfs in een 
sfeer van discriminatie. 
 
Verlofregelingen 
Uitgebreide verlofregelingen voor ouders 
van minderjarige kinderen zijn wenselijk. 
Alleenstaande ouders dienen, in het huidi-
ge stelsel van sociale uitkeringen, onthe-
ven te worden van sollicitatieplicht tot 
hun jongste kind twaalf jaar oud is. 
 
In een groene samenleving leven mensen 
niet náást elkaar, maar vóór elkaar. 
 
2. Bestuurlijke vernieuwing: 
democratie van de 21ste  eeuw 
 
Crisis in het openbaar bestuur 
Aan het begin van de 21ste eeuw tekent 
zich een crisis af in het openbaar bestuur. 
Bij sommige verkiezingen blijft de meer-
derheid van de kiezers thuis, de achterban 
van politieke partijen slinkt, regelmatig 
komen politici in opspraak. Veel Neder-
landers hebben nog maar weinig vertrou-
wen in de overheid. Dat heeft een aantal 
oorzaken. Politici werken te veel met 
verborgen agenda’s en dichtgetimmerde 
regeerakkoorden, waardoor parlement en 
burgers buitenspel staan en inspraak een 
wassen neus is. Het overheidsoptreden is 
soms laks en inconsequent, bijvoorbeeld 
waar het gaat om handhaving van gestelde 
regels. Privatisering en marktwerking zijn 
te ver doorgeslagen. In het verlengde 
hiervan gedragen veel politici zich liever 
als handige zakenmensen dan als integere Partijprogramma De Groenen 2002  
  
4 volksvertegenwoordigers. En tot slot 
ontbreekt het de overheid soms gewoon-
weg aan slagvaardigheid en deskundig-
heid.  
Om deze crisis te boven te komen, zijn 
staatkundige vernieuwingen gewenst, 
zoals de gekozen burgemeester. Minstens 
zo belangrijk is dat de overheid zich weer 
met overtuiging en bezieling opstelt ten 
dienste van de samenleving. De overheid 
moet vervolgens ook de moed hebben om 
de regels die ze stelt op consequente wijze 
te handhaven. De overheid moet een 
doorslaggevende invloed behouden als het 
gaat om het waarborgen van veiligheid en 
duurzaamheid. Waar privatisering gefaald 
heeft, moet deze worden teruggedraaid, 
zoals bij de spoorwegen. De verschillen in 
salariëring tussen overheid en bedrijfs-
leven moeten kleiner worden. Tegelijker-
tijd moet de controle op bestuurlijke en 
ambtelijke integriteit worden verscherpt.  
 
Gekozen formateur 
Na een eeuw van uitstekende koninginnen 
- Emma, Wilhelmina, Juliana en Beatrix - 
is het koningshuis in Nederland een non-
issue geworden, al is een erfelijke monar-
chie op humane en democratische gron-
den niet te verdedigen. Dit zo zijnde ac-
cepteren De Groenen de ambassadeursrol 
van het koningshuis, maar niet zijn staat-
kundige invloed. Niet langer moet de ko-
ningin de formateur aanwijzen; de bevol-
king moet dat doen. 
 
Gekozen burgemeester 
Naast de formateur dienen ook de burge-
meesters en de Commissarissen der 
Koningin, die nu door de koningin 
worden benoemd, te worden gekozen, en 
wel rechtstreeks, dus niet vanuit de 
gemeenteraad of Provinciale Staten. 
 
Stadsprovincies 
De Groenen wijzen alle experimenten met 
grootschalige herverdeling, miniprovin-
cies, stadsprovincies en dergelijke af, 
omdat op die wijze de locale autonomie 
wordt ondergraven en de eigen mogelijk-
heden van de burgers om zelf te beslissen 
beknot worden. Dit soort geldverslinden-
de bestuurlijke hobby's leidt er slechts toe 
dat er naast de drie bestuurslagen - ge-
meente, provincie en rijk - nog een extra 
vierde bestuurslaag wordt gecreëerd die 
besluitvormingsprocessen ondoorzichtig 
maakt en de bureaucratie vergroot. De 
Groenen kiezen ervoor om te investeren 
in de kwaliteit van de bestaande overhe-
den. Het aantal zetels in de provinciale 
staten moet niet worden verkleind. 
De Groenen hebben er geen bezwaar 
tegen als gemeenten bepaalde bevoegd-
heden delegeren aan regionale samenwer-kingsorganen, mits het daarbij gaat om 
het verwezenlijken van concrete doelen 
binnen een van tevoren vastgelegde tijds-
duur.  
 
Gemeentelijke herindeling 
Grotere gemeenten werken niet doelma-
tiger en hebben geen grotere bestuurs-
kracht dan kleinere gemeenten. Gemeen-
telijke herindeling, van bovenaf opgelegd, 
vergroot de afstand tussen burgers en 
bestuur en wordt daarom door De Groe-
nen afgewezen. Verbetering van de 
bestuurspraktijk verdient verreweg de 
voorkeur boven herindelingen. Lokale 
bestuurders kunnen worden geschoold ten 
behoeve van samenwerking op regionaal 
niveau. Van grootschalige herindelingen 
kan eveneens worden afgezien door de 
provincie meer gezag toe te kennen in 
bovenregionale kwesties. Het probleem 
van randgemeenten die profiteren van de 
omvangrijke voorzieningen van centrum-
gemeenten dient financieel te worden 
opgelost door een betere verdeling van het 
gemeentefonds ten gunste van de 
centrumgemeenten. 
 
Stemrecht jongeren en allochtonen 
Het aantal spelers in onze democratie mag 
best worden vergroot. De Groenen willen 
16- en 17-jarigen actief kiesrecht geven. 
Ook buitenlanders die minimaal vijf jaar 
in Nederland verblijven mogen hun stem 
uitbrengen bij verkiezingen en referenda 
op alle bestuursniveaus.  
 
Referendum 
Referenda en volksinitiatieven moeten 
worden aangemoedigd en niet door hoge 
opkomstdrempels of dubieuze spelregels 
worden geblokkeerd. Uitslagen van refe-
renda moeten door volksvertegenwoor-
digers serieus worden meegewogen in de 
oordeelsvorming, en kunnen leiden tot 
een herziening van een eerder ingenomen 
standpunt. Uitslagen van referenda mogen 
echter niet in het algemeen bindend 
worden, omdat iedere volksvertegenwoor-
diger zonder directe last en ruggespraak 
moet kunnen blijven beslissen. De 
Groenen kunnen zich in grote lijnen 
vinden in de Tijdelijke Referendumwet, 
met uitzondering van het hierin opgeno-
men quorum van dertig procent. Volgens 
de wet mag de uitslag van een referendum 
namelijk pas als een afwijzend advies 
worden beschouwd indien een meerder-
heid, bestaande uit minstens dertig pro-
cent van de kiesgerechtigden, zich in 
afwijzende zin uitspreekt. De Groenen 
vinden dit – zeker op gemeentelijk en 
provinciaal niveau –  een te hoge eis en 
stellen voor het quorum te verlagen tot 
vijfentwintig procent.  Geschillen tussen overheden 
Er wordt via de bestuursrechtspraak heel 
wat afgeprocedeerd tussen de verschil-
lende overheden in Nederland. De maat-
schappelijke kosten hiervan zijn moeilijk 
zichtbaar, maar waarschijnlijk zeer hoog. 
De regering moet een commissie instellen 
die onderzoekt hoe geschillen tussen 
overheden op een andere, meer efficiënte 
manier kunnen worden beslecht.  
 
Duurzaamheid 
In alle drie bestuurslagen zal plaats moe-
ten worden ingeruimd voor duurzaam-
heid. 
Zoals er in alle bestuurslagen een wethou-
der, gedeputeerde of minister van Finan-
ciën is die alle beleidvoornemens finan-
cieel toetst, zo moet er ook op het gebied 
van duurzaamheid één lid van het dage-
lijks bestuur van gemeente en provincie 
en één minister verantwoordelijk zijn 
voor de duurzaamheid van alle beleids-
voornemens. 
Deze bestuurder zal moeten kunnen in-
grijpen in het beleid (de beleidsvoorne-
mens) van al zijn collega-bestuurders. 
De Groenen stellen voor een Ministerie 
van (of voor, d.w.z. een minister zonder 
portefeuille) Duurzame Ontwikkeling in 
te stellen, met vergaande bevoegdheden 
op alle beleidsterreinen. 
In de andere bestuurslagen vindt een 
zelfde ontwikkeling plaats. 
 
3. Gezondheidszorg: zorgen dat de 
patient zijn zorg ontvangt 
 
Neerwaartse spiraal 
De gezondheidszorg is in de greep van 
een paradox. Wettelijke regelingen 
hebben voorwaarden gecreëerd om de 
positie van zorgvragers te versterken. 
Tegelijkertijd zet de marktwerking in de 
gezondheidszorg diezelfde zorgvrager 
achter in de klas. Als marktpartij maakt de 
patiënt geen schijn van kans. De praktijk 
laat dat ook zien. Belangen van kapitaal 
en macht maken dienstbaarheid aan het 
welbevinden van patiënten tot sluitstuk 
van het medisch bedrijf. Dat blijkt vooral 
'aan het bed': directe zorg wordt gesnoeid 
en ingesnoerd in strakke tijdschema's, 
bepaald door handelingen en maximale 
tijd die voor een bepaalde handeling of 
serie handelingen nodig is. Zorgverleners 
wordt het onmogelijk gemaakt tegemoet 
te komen aan de behoeften die zij signa-
leren. En zelfs dit laatste, het signaleren, 
dreigt verloren te gaan. In opleidingen is 
eenzijdige aandacht voor instrumentele, 
geprotocolleerde zorg, gekoppeld aan 
waarneembare problemen. Tijd en aan-
dacht zijn luxeartikelen geworden. 
Hiermee komt het morele failliet van de Partijprogramma De Groenen 2002  
  
5 zorgverlening met rasse schreden 
dichterbij. Deze neerwaartse spiraal is te 
keren door niet te willen wat onverenig-
baar is: patiëntenbelangen veilig stellen 
en marktwerking gebruiken. Wie het 
eerste wil, moet het tweede nalaten.  
 
De werkers in de zorg 
Wij onderscheiden hierin vrijwilligers, 
ziekenverzorgers, verpleegkundigen, 
artsen en specialisten. De Groenen willen 
stimuleren dat de goedkopere zorgver-
leners taken overnemen van hun duurdere 
collega’s. De wettelijke mogelijkheden 
daartoe worden verruimd. Ervaren ver-
pleegkundigen moeten routinetaken van 
een arts kunnen overnemen. Hetzelfde 
geldt voor ervaren ziekenverzorgers en de 
eenvoudige taken van verpleegkundigen. 
De eindverantwoordelijkheid ligt bij de-
gene die zijn taken delegeert. Speciaal in 
de taken die vrijwilligers verrichten zien 
De Groenen graag een enorme groei. Het 
basisinkomen kan dit stimuleren. Met dit 
alles is het tekort aan personeel uiteraard 
niet in één klap opgelost. Door dit tekort 
ontstaan lange wachtlijsten en wordt het 
sociale aspect van de zorg verwaarloosd. 
Om dit op te lossen zullen de arbeidsvoor-
waarden voor met name het lagere perso-
neel beter moeten worden.  
 
Sociale medische specialisten 
Zoals hiervoor al geconstateerd: de markt-
werking is minder geschikt voor de zorg-
sector. De Groenen willen, vergelijkbaar 
met de sociale advocatuur, ook sociale 
medische specialisten die patiënten helpen 
omdat er een medische noodzaak is en 
niet om er nog rijker van te worden.  
 
Patiëntenbelang 
De Groenen kiezen voor het patiëntenbe-
lang als centraal uitgangspunt voor de in-
richting van de gezondheidszorg. Van 
hieruit trekken we beleidslijnen. 
 
Meer geld voor ouderenzorg 
Zowel voor mannen als vrouwen neemt 
de gemiddelde levensverwachting toe. Dit 
gegeven zet de aankomende dubbele ver-
grijzingsgolf nog zwaarder aan. Meer dan 
ooit is het noodzakelijk om te anticiperen 
op zorg. Meer mensen worden steeds 
ouder en zij zullen een zware wissel 
trekken op zorgvoorzieningen en daarmee 
op het budget voor de gezondheidszorg. 
De Groenen zijn van mening dat ouderen 
nu en in de toekomst moeten kunnen 
rekenen op basale kwaliteit van zorg en 
zorgvoorzieningen. Aan deze kwaliteit 
hangt een prijskaartje. Als sprake is van 
een sterkere stijging van de uitgaven die 
noodzakelijk zijn om de vereiste kwaliteit 
van ouderenzorg te garanderen, menen De Groenen dat zonder aarzeling moet 
worden besloten tot een hoger budget. 
 
Overmatig beroep op gezondheidszorg 
Tegelijkertijd willen De Groenen 
maatregelen om het overmatig beroep op 
gezondheidszorg af te remmen. Er is al 
jaren een toenemende tendens om naar de 
dokter te gaan, niet om te horen of men 
inderdaad ziek is, maar om zeker te weten 
dat men niet ziek is. Omdat de eerste lijn 
(huisartsen) deze zekerheid maar 
gedeeltelijk kan geven, dringen velen met 
succes aan op specialistisch onderzoek. 
Na een rondgang langs artsen, toestellen 
en allerhande onderzoeken keert men 
huiswaarts met de illusie zeker te weten 
voorlopig gezond te zijn. Een 
publiekscampagne en openbaar debat over 
zin en onzin van medisch onderzoek en 
stimulering van kritisch zelfbewustzijn 
zijn eerste stappen om deze 
overconsumptie aan te pakken.  
 
Preventie 
De Groenen hechten aan preventieve 
maatregelen. Hier liggen verbindingen 
met andere beleidsterreinen. Zo is er een 
overtuigende relatie tussen sociaal-econo-
mische omstandigheden en gezondheids-
status en levensverwachting. Lucht- en 
bodemvervuiling bedreigen de gezond-
heid. Verder zijn mensen in achterstands-
wijken vaker ziek en leven ze korter, 
vooral als ze hierbij nog tot een alloch-
tone bevolkingsgroep behoren. Dat is 
onaanvaardbaar. Alleen structurele 
armoedebestrijding en daadwerkelijke 
integratie van allochtone minderheden 
kunnen dit tij keren. Nu nog is er sprake 
van het spreekwoordelijke dweilen met de 
kraan open; gezondheidsproblemen die 
verband houden met armoede en afkomst 
worden niet bij de wortel aangepakt.  
 
Ontmoediging roken 
Een ander belangrijk punt is het ontmoe-
digen van roken. De Groenen willen een 
hogere accijns op tabakswaren, een rook-
verbod in openbare ruimten (inclusief 
bussen en treinen) en een verbod op 
tabaksreclame. Sigarettenautomaten wor-
den verboden. Geen kanker is eenvoudi-
ger te voorkomen dan die welke direct 
verband houdt met roken.  
 
Harddrugs 
Druggebruik is een probleem dat zowel 
vanuit veiligheid als gezondheidszorg kan 
worden belicht. Vanuit de zorg bekeken, 
staan De Groenen op het standpunt dat het 
druggebruik niet moet worden gestimu-
leerd maar dat de producten die op de 
markt zijn van goede kwaliteit dienen te 
zijn. Bovendien behoren verslaafden niet aan hun lot te worden overgelaten. De 
Groenen stellen voor de mogelijkheden 
uit te breiden om heroïne op doktersrecept 
aan verslaafden te verstrekken. Op deze 
manier wordt het druggebruik uit de cri-
minele sfeer gehaald. Het komt bovendien 
de gezondheid en leefomstandigheden van 
druggebruikers ten goede. Verslaafden 
krijgen hulp bij het afkicken. 
 
Softdrugs 
Marihuana komt als medicijn beschikbaar 
voor die groepen patiënten die kenbaar 
maken daarbij duidelijk baat te hebben. 
De handel in cannabisproducten wordt 
gelegaliseerd, zodat zij kunnen worden 
voorzien van een kwaliteitskeurmerk, het 
gebruik beter controleerbaar wordt en 
openlijke voorlichting over het  gebruik 
mogelijk wordt, onder meer op scholen. 
 
Overgewicht 
Overgewicht wordt in de westerse maat-
schappij een steeds serieuzer gezond-
heidsprobleem. Ook hier is preventieve 
voorlichting dringend gewenst. Proble-
men met overgewicht beginnen vaak al op 
jonge leeftijd. De overvloed aan reclame 
voor snoep, frisdrank en fast food, gericht 
op kinderen, moet door wettelijke 
maatregelen worden beperkt. Op scholen 
hoort geen ongezond voedsel verkocht te 
worden.  
 
Alternatieve geneeswijzen 
Alternatieve geneeswijzen zoals homeo-
pathie, kruidengeneeskunde en acupunc-
tuur dienen gelijkgesteld te worden met 
de officiële geneeswijzen. Daartoe zullen 
aan de alternatieve geneeswijzen dezelfde 
eisen moeten worden gesteld als aan de 
officiële geneeswijzen met betrekking tot 
effectiviteit, schadelijke nevenwerkingen, 
technische uitrusting, intercollegiale 
toetsing, bijscholing en controle door de 
geneeskundige inspectie. Wanneer aan 
bovengenoemde eisen wordt voldaan, 
dienen alternatieve geneeswijzen door de 
ziekenfondsen en ziektekostenverzeke-
raars vergoed te worden. 
 
Abortus 
De Groenen zien geen noodzaak het abor-
tusdebat te heropenen. Geslachtsselectie 
in zogenoemde Genderklinieken, op ande-
re dan medische gronden, wijzen De 
Groenen af. Abortus provocatus met als 
enige reden dat de sekse van het kind niet 
overeenstemt met de wens van de ouders 
wijzen De Groenen eveneens af, ook wan-
neer het mensen uit een andere cultuur 
betreft. 
 
Euthanasie 
De Groenen willen een wettelijke regeling Partijprogramma De Groenen 2002  
  
6 voor gevraagde hulp bij het zelfgewilde 
sterven. Passende middelen moeten onder 
voorwaarden beschikbaar komen, zowel 
voor ongeneeslijk zieken die ernstig lij-
den, als voor mensen die om andere rede-
nen met humane middelen willen sterven. 
Leven is een recht, maar geen plicht. De 
overheid heeft de plicht het leven van 
burgers te beschermen, maar niet tegen de 
uitdrukkelijke wil van iemand in. En van-
zelfsprekend dient de regeling te voorzien 
in maximaal uitsluiten van misbruik van 
noodzakelijke inslaapmiddelen en van het 
gebruik ervan zonder dat de dood werke-
lijk was bedoeld, zoals wanneer een pa-
tiënt in wanhoop zegt te willen sterven 
maar eigenlijk alleen meer zorg behoeft. 
 
4. Geboortenbeperking: uit respect 
voor het leven 
 
Geboortenbeperking 
Een hevige bedreiging voor het leven op 
aarde is de tomeloos groeiende bevol-
kingsomvang. Nog steeds is sprake van 
een explosieve groei van de wereldbevol-
king. Zo wordt India binnenkort net als 
China een land met meer dan een miljard 
inwoners. Vervuiling van het milieu is 
direct gerelateerd aan de bevolkingsaan-
was. Meer mensen zorgen voor meer 
afval, hebben meer voedsel nodig, ver-
bruiken meer grondstoffen, hebben meer 
ruzie, hebben minder leefruimte, krijgen 
minder aandacht en hebben meer geld 
nodig. De conclusie is helder: geboorten-
beperking is noodzaak. Gebeurt dat niet, 
dan eindigen wij allen als de bacteriën op 
een beperkte voedingsbodem: na onge-
breidelde groei volgt ongekende sterfte. 
  
Ook in Nederland 
De Groenen durven de noodzakelijke 
conclusies te trekken. Het is ethisch 
onjuist om in deze zaken alleen naar 
ontwikkelingslanden te wijzen. Geboor-
tenbeperking begint bij jezelf, juíst bij 
onszelf. Eén Nederlander vervuilt even-
veel als ruim 30 mensen in de Derde-
Wereldlanden. Geboortenbeperking in 
Nederland is dus vele malen effectiever 
dan in deze landen. Bovendien is beper-
king van ons aantal effectiever dan 
menige milieumaatregel. 
Het wordt hoog tijd dat wij de hand in 
eigen boezem steken, al was het alleen 
maar om andere landen met open vizier 
tegemoet te kunnen treden. De mensheid 
is tot een gevaar voor de aarde geworden 
door zichzelf boven alle andere levende 
wezens te stellen. Wijzen naar andere 
volken geeft de indruk dat wij ons als 
Nederlanders boven andere mensen stel-
len. 
 Voorlichting 
De Groenen zijn op die grond voorstander 
van voorlichting over geboortenbeper-
king. De doelstelling is een maatschappe-
lijke discussie over de natuurlijke bevol-
kingsgroei in Nederland. Met nadruk 
willen wij dit aspect van de groei los zien 
van het vluchtelingenvraagstuk. Naar 
onze mening is dat een probleem van een 
geheel andere orde. 
De Groenen willen jongeren voorlichten 
over de verantwoordelijkheden die ze 
moeten dragen na de geboorte van een 
kind. Door deze voorlichting hopen wij 
bovendien het aantal ongewenste 
zwangerschappen tot een minimum te 
beperken. 
 
Kinderbijslag 
Daarnaast willen De Groenen de kinder-
bijslag voor het eerste kind licht verho-
gen, maar voor het tweede kind sterk 
verlagen, voor het derde kind halveren en 
voor verdere kinderen afschaffen. Dat 
geldt overigens niet voor kinderen van 
een meerling. 
 
Voorbehoedmiddelen 
Voorbehoedmiddelen dienen gratis ver-
strekt te worden, indien nodig inclusief 
controle door een arts. Vrijwillige steri-
lisatie moet uit de taboesfeer worden 
gehaald. Vergrijzing zien wij niet als een 
probleem. Ouderen zullen langer volwaar-
dig aan de maatschappij kunnen deelne-
men en de werkloosheid onder jongeren 
zal kunnen dalen. 
 
Mondiaal niveau 
Ook op Europees en mondiaal niveau 
dienen wij ons voor deze zaken in te 
zetten. Van groot belang is hierbij de 
steun aan de emancipatie van de vrouw, 
wereldwijd. Voor vrouwenrechten moet 
internationaal meer aandacht komen. Het 
onderwijs aan vrouwen moet worden 
verbeterd en zij moeten praktische en 
financiële steun krijgen bij het verwerven 
van een grotere economische zelfstandig-
heid. Dit alles dient te geschieden door 
aan te sluiten bij bewegingen die er al zijn 
en volgens de inzichten van de vrouwen 
aldaar. We moeten ervoor waken onze 
eigen culturele norm op te leggen, want 
dit zal de spanningen ter plaatse alleen 
maar vergroten en getuigt bovendien niet 
van respect.  
 
5. Onderwijs: kennis is ons kapitaal 
 
Voorwaarden voor goed onderwijs 
De Groenen vinden dat het rijk de voor-
waarden hoort te scheppen voor even-
wichtig onderwijs, terwijl het onderwij-
zend en niet-onderwijzend personeel, de leerlingen en de ouders invulling moeten 
geven aan dit onderwijs. Door de vele 
structurele veranderingen van de afgelo-
pen jaren komen leerkrachten echter te 
weinig toe aan datgene waarvoor ze zijn 
opgeleid: leerlingen begeleiden en onder-
wijzen.  
Schaalvergroting in het onderwijs werkt 
verkilling van school en maatschappij in 
de hand, en wordt louter door financiële 
overwegingen ingegeven. Zelfstandig 
werken tijdens de Tweede Fase van het 
voortgezet onderwijs, een nog groter ex-
periment dan de basisvorming en inge-
voerd over de hoofden van leerkrachten 
en leerlingen, is op zichzelf een goede 
onderwijsvorm. Het is echter noodzake-
lijk extra middelen beschikbaar te stellen 
om de uitvoering ervan op voor leerlingen 
en docenten aanvaardbare wijze mogelijk 
te maken. In de praktijk blijkt dat zowel 
voor leerlingen als voor docenten een te 
grote taakverzwaring is opgetreden. 
Een samenleving die niet investeert in 
goed onderwijs, investeert niet in de 
toekomst. Ruimere financiële middelen 
zijn nodig om minimaal het Europese 
gemiddelde van zes procent van het bruto 
nationaal product te halen. 
 
Kleinere klassen 
De Groenen willen de kwaliteit van het 
basisonderwijs en de basisvorming verder 
verbeteren. Dit moet gebeuren door na-
scholing van leerkrachten, vorming van 
kleinere klassen en begeleiding van direc-
ties. 
Ook meer assistentie van leerkrachten in 
en buiten de klas, bijvoorbeeld op het 
gebied van audiovisuele middelen en 
computeronderwijs, zou een goed middel 
zijn. Rommelen aan de bestaande struc-
turen, hetzij financieel hetzij beleidsma-
tig, geeft slechts onrust en leidt de aan-
dacht af van de zaken waar het om gaat. 
De Groenen geloven niet alleen in groot-
scheepse onderwijsvernieuwing van 
bovenaf, maar ook in vernieuwing op 
initiatief van de scholen zelf. Daar hoort 
bij dat fusies in het onderwijs niet meer 
door de overheid worden opgedrongen. 
Het is wenselijk dat een omgekeerde 
beweging, het splitsen van te grote, niet 
werkbare onderwijsinstellingen, mogelijk 
wordt gemaakt. 
 
Onderwijs op maat 
Om meer toe te kunnen komen aan onder-
wijs op maat wordt de bovenbouw van de 
basisschool (dat is vanaf groep 5) gesplitst 
in twee niveau’s. Eén met een verwachte 
uitstroom naar VMBO of HAVO en één 
met een verwachte uitstroom naar HAVO 
of VWO. Op deze wijze krijgen zowel de 
snelle als de langzame leerlingen de aan-Partijprogramma De Groenen 2002  
  
7 dacht die ze nodig hebben. Bovendien 
werkt het emanciperend voor kinderen die 
wel goed kunnen leren maar die hier van 
huis uit niet in gestimuleerd worden. Ook 
in het voortgezet onderwijs wordt vanaf 
het begin weer gedifferentieerd naar ni-
veau. 
 
Opwaardering wereldoriënterende vakken 
In het onderwijs kennen we vakken die 
gericht zijn op de latere beroepsuitoefe-
ning, waaronder alle exacte, technische en 
administratieve vakken. Ook de talen val-
len daar grotendeels onder. Verder zijn er 
vakken zoals tekenen, muziek en lichame-
lijke oefening, die bijdragen tot een crea-
tieve en lichamelijke ontplooiing. Ten 
slotte zijn er wereldoriënterende vakken, 
waartoe biologie, geschiedenis, aardrijks-
kunde, filosofie, maatschappijleer, gees-
telijke stromingen, psychologie en levens-
beschouwing gerekend kunnen worden. 
De Groenen bepleiten een opwaardering 
van de laatste twee groepen in het basis- 
en voortgezet onderwijs, met vergrote 
aandacht speciaal voor de vakken ge-
schiedenis, biologie en aardrijkskunde. 
Vooral het laatstgenoemde vak draagt bij 
aan een beter inzicht in ontwikkelingen in 
de veranderende wereld. Bij biologie 
moet tijd ingeruimd worden om basisken-
nis van de ecologie bij te brengen. 
 
Sociale zelfredzaamheid 
De informatie- en communicatietechnolo-
gie is waardevol, maar vanuit onze doel-
stelling dienen andere, even belangrijke 
intermenselijke communicatiemiddelen in 
stand te worden gehouden. De school 
dient de leerling middelen aan te reiken 
ter overleving in zijn latere leven. De 
jongere moet zich niet alleen voorberei-
den op haar of zijn rol in het arbeids-
proces, maar moet zich ook persoonlijk 
kunnen vormen. De leerling moet leren 
omgaan met eigen en andermans gevoe-
lens en gedrag. Bij deze vakken moeten 
onderwerpen als relaties met anderen, 
omgaan met reclame, conflicthantering, 
verslavende middelen, seksualiteit, lessen 
over de liefde en de gevolgen van de 
bevolkingsgroei voor het milieu een 
belangrijke plaats innemen. Te weinig 
worden jongeren op dit moment gestimu-
leerd hun gevoelens te bespreken. Te veel 
relaties mislukken door misverstanden en 
problemen in de communicatie, die kun-
nen worden voorkomen door te leren van 
de ervaringen van anderen en de weten-
schappelijke inzichten die daarover be-
staan. De Groenen achten het van groot 
belang dat ook aan deze onderwerpen 
aandacht gegeven wordt. 
 Hoger onderwijs 
Over de gehele linie, maar vooral in het 
hoger onderwijs, komen er kleinere klas-
sen en meer mogelijkheden tot persoon-
lijk contact tussen docent en student. Naar 
inbreng van studenten ten aanzien van het 
onderwijs dient serieus geluisterd te wor-
den. Vooral de universitaire student is niet 
slechts consument maar ook producent 
van kennis en kritische reflectie. Studen-
ten krijgen echter geen invloed op de exa-
meneisen. Filosofie en de geschiedenis 
van het vak worden verplichte onderdelen 
van iedere studierichting - mechanica 
begon bij het wiel en de hefboom. 
Hoger onderwijs dient waardenvrij te zijn. 
Bedrijfsleven en commercie mogen geen 
invloed hebben op het curriculum. Het 
hoger onderwijs moet toegankelijk zijn 
voor alle bevolkingsgroepen. Vooral 
kinderen van ouders met een laag inko-
men moeten goede mogelijkheden hebben 
om te gaan studeren. Het basisinkomen, 
zoals voorgesteld door De Groenen zal 
vanzelfsprekend ook worden uitgekeerd 
aan studenten. Het staat vrij om daarnaast 
bij te verdienen dan wel te lenen bij com-
merciële banken. Vanzelfsprekend geldt 
de studiemogelijkheid ook voor werkende 
jongeren. Aan de leeftijd van studenten 
worden voortaan geen grenzen gesteld. 
Iedereen die aan een studie begint krijgt 
een ‘strippenkaart’ van vijf onderwijsja-
ren. Deeltijdstudenten mogen deze strip-
penkaart in een langere periode opmaken. 
 
OV-kaart studenten 
Om de studie voor iedereen uit alle regio's 
van Nederland toegankelijk te houden 
blijft voor studenten de mogelijkheid over 
een OV-kaart te beschikken bestaan. 
Daarmee blijft ook het volgen van extra 
onderwijs in andere steden mogelijk. Om 
de kwaliteit van het onderwijs te garan-
deren, wordt ook in het hoger onderwijs 
gestreefd naar kleinere groepen; geen 
hoorcolleges voor honderden mensen 
meer. Zolang dit wel voortduurt, mogen 
geen bindende studieadviezen worden 
gegeven aan studenten. Studenten moeten 
weer direct invloed krijgen op het onder-
wijsprogramma. Inspraak van de studen-
ten op alle niveaus is noodzakelijk voor 
een goede onderwijskwaliteit. 
 
6. Cultuur: sport, kunst en 
vrijetijdsbesteding 
 
Duurzame vrijetijdsbesteding 
De vrije tijd neemt in ons leven een steeds 
grotere plaats in en dat zal in de toekomst 
nog verder toenemen als de werktijden 
worden verkort. Deze vrije tijd vullen we 
in door vakanties, zorg voor anderen, tv-
kijken, lezen, sporten, culturele activi-teiten, het creëren of bezichtigen van 
kunst en andere dingen die het leven aan-
genaam maken. De Groenen vinden het 
belangrijk dat vrije-tijdsbesteding plaats-
vindt op een duurzame wijze. Vakantie-
reizen die het ecologisch evenwicht in 
vakantiebestemmingen aantasten keuren 
we sterk af. Dat geldt ook voor de herrie-
makende speedboten op onze meren en 
het milieuvervuilende gejakker met cross-
motoren en racewagens, dat men ook wel 
eens als sport wil typeren. De Groenen 
leggen in hun vrije tijdsbeleid de nadruk 
op sport, kunst en cultuur. 
 
Genieten van de natuur 
De Groenen zijn van mening dat waarde-
ring van de natuur pas echt kan ontstaan 
als mensen een zekere mate van kennis 
van de natuur bezitten. Het opdoen van 
kennis van  inheemse planten en dieren 
dient een verplicht vak te worden, dat 
gegeven wordt tijdens wandelingen in de 
natuur. 
 
Overheidsingrijpen 
Cultuurpolitiek moet de markt corrigeren 
en niet andersom. Niet alleen uit overwe-
gingen van kwaliteit, spreiding en partici-
patie (aanbod betaalbaar houden), maar 
ook omwille van een pluriforme samen-
leving en een maximale vrijheid van me-
ningsuiting, die in gevaar kunnen komen 
door dominante en monopoliserende 
marktkrachten. Als door het vrije spel der 
krachten kwaliteit, diversiteit, creativiteit 
en toegankelijkheid niet zonder meer 
gewaarborgd zijn, is overheidsingrijpen 
een noodzakelijke keuze. 
 
Culturele vrijplaatsen 
De geestelijke infrastructuur in ons land 
verdient een financiële impuls. De kunst-
begroting zal daarom worden verhoogd. 
Subsidieregelingen voor cultuur- en 
kunstuitingen dienen te verschuiven naar 
kleinschalige, niet-pretentieuze projecten. 
Ook moet gemeenschapsgeld beschikbaar 
komen voor 'culturele vrijplaatsen', waar 
iedereen die dat wil gebruik kan maken 
van de faciliteiten die nodig zijn om de 
persoonlijke creativiteit tot expressie te 
brengen. Bijvoorbeeld publieke ateliers, 
galeries, tijdschriften, theatertjes en fes-
tivalterreinen, al of niet buurtgebonden. 
 
Toegankelijkheid 
Podiumkunsten, film en musea behoren 
zonder restricties onder het lage BTW-
tarief. Jongeren moeten vroeg in aanra-
king komen met kunst en cultuur. Daarom 
moeten musea voor jongeren tot 21 jaar 
gratis toegankelijk worden. 
 Partijprogramma De Groenen 2002  
  
8 Publieke omroep 
Het cultuurbeleid ten aanzien van de tele-
visie dient gericht te zijn op bevordering 
van meer kwaliteit in de programma's. De 
televisie is een goed medium om allerlei 
belangwekkende en onbekende terreinen 
onder de aandacht te brengen van het 
publiek. De Groenen verkiezen één of 
twee kwalitatief goede publiekszenders 
boven de huidige drie, die steeds meer 
beginnen te lijken op hun commerciële 
concurrenten. De Groenen streven er naar 
dat deze zenders reclamevrij worden. 
 
Sport 
Het bevorderen van de mogelijkheid tot 
sporten, als inspanning en ontspanning 
tegelijk, verdient hoge aandacht, juist om-
dat jong en oud hieraan zoveel vreugde 
beleven. In basis- en voortgezet onderwijs 
moeten meer vakleerkrachten voor sport-
beoefening worden aangesteld. Om 
kwetsbare groepen zoals aan huis gekluis-
terde ouderen gezond te houden behoren 
de beweging-stimulerende radioprogram-
ma's van de NOS weer in ere te worden 
hersteld. 
 
7. Criminaliteitsbestrijding: hoe 
handhaaf je een Groen beleid 
 
Subjectieve onveiligheid 
Gevoelens van onveiligheid nemen toe. 
Dit ligt niet altijd aan een objectieve 
daling van de veiligheid van de burgers. 
De subjectieve onveiligheid vindt een 
oorzaak in de vergrijzing: ouderen zijn het 
meest kwetsbaar voor criminaliteit en 
voelen zich ook eerder onveilig. Boven-
dien wordt het aantal jongeren kleiner; 
maar degenen die zich crimineel gedragen 
doen dat op steeds agressievere wijze. 
 
Individualisering 
Een oorzaak van onveilige gevoelens is de 
individualisering, het verdwijnen van de 
sociale samenhang in de wijken. Iets meer 
dan 60 procent van de ouderen heeft zelfs 
geen tot zeer weinig contact met jongeren 
(inclusief kleinkinderen). De Groenen 
zien dan ook veel in projecten om oude-
ren weer in contact te brengen met jonge-
ren, of andersom, door bijvoorbeeld 
jongeren voor een zakcentje klusjes te 
laten opknappen voor ouderen. 
 
Zichtbare agenten 
De Groenen zijn blij met de uitbreiding 
van de politie. Wij willen meer blauw op 
straat. De meeste agenten hebben een 
hekel aan administratieve taken. Het 
opnemen van een aangifte of het 
uitwerken van een proces-verbaal moeten 
ze kunnen delegeren. De politie moet ook 
's avonds en in de nachtelijke uren meer worden ingezet. Negentig procent van de 
criminaliteit voltrekt zich namelijk tussen 
acht uur 's avonds en zeven uur 's 
ochtends, terwijl dan slechts vier procent 
van de dienders aan het werk is. In het 
landelijk gebied moet elke gemeente 
minimaal over één politiepost beschikken. 
 
Uitbannen alcoholreclame 
 De Groenen sluiten zich aan bij het ver-
langen naar meer veiligheid op straat. De 
oplossing ligt niet alleen bij meer zicht-
baar blauw op straat, maar ook bij een 
krachtdadige campagne tegen drank- en 
drugsmisbruik. Het uitbannen van de 
alcoholreclame is daarvoor een eerste 
voorwaarde. 
 
Vermogens- en geweldsdelicten 
Het gebruik van softdrugs is reeds gelega-
liseerd. Dat moet ook gebeuren met de 
handel in en de teelt van softdrugs. 
Zodoende komt er een einde aan een 
gespleten situatie: legale verkoop via de 
'voordeur', illegale toelevering via de 
'achterdeur'. De hierdoor vrijkomende 
politiecapaciteit kan dan beter benut 
worden voor de bestrijding van vermo-
gens- en geweldsdelicten en kleine 
criminaliteit. 
 
Witte-boordencriminaliteit 
Wet- en regelgeving worden aangepast 
om buitenproportionele verrijking binnen 
de mazen van het recht te voorkomen. 
Vooral de wetgeving over onroerend goed 
wordt herzien, mede om witwassen van 
onrechtmatig verworven inkomsten beter 
te bestrijden. 
 
Racismebestrijding 
De overheid gaat een actief opsporings- 
en vervolgingsbeleid voeren tegen racis-
me en discriminatie. Discriminerende 
leuzen, spandoeken, toespraken en pam-
fletten moeten altijd tot vervolging leiden. 
 
Inkomensafhankelijk boetesysteem 
De Groenen zijn verder voorstander van 
een inkomensafhankelijk boetesysteem 
voor overtredingen. Beboeting met een 
geldbedrag moet door iedereen in gelijke 
mate als een straf worden aangevoeld. Dat 
betekent dat iemand met meer geld een 
zwaardere geldboete krijgt opgelegd dan 
iemand met minder inkomen.  
De maxima voor boetes voor bedrijven 
die de wet overtreden moeten verveel-
voudigd worden. Nu is het helaas soms zo 
dat misdaad loont. Een boete van een 
miljoen is niets voor een groot bouwbe-
drijf. Teven moet als straf uitgesproken 
kunnen worden dat de bestuurders van 
een veroordeelde vennootschap geen 
bestuursfunctie meer mogen vervullen.   
Verkeersveiligheid 
Na een aantal veroordelingen wegens 
overtredingen die de verkeersveiligheid 
ernstig in gevaar brachten, zoals rijden 
onder invloed of een ruime snelheids-
overtreding op een drukke weg, willen wij 
de rijbevoegdheid ontnemen. 
 
8. Landbouw: eten wat de grond schaft 
 
Het roer moet om 
Mensen kunnen geen voedsel maken. Zij 
kunnen alleen in de keuken bereiden wat 
de natuur hen aan levensmiddelen 
schenkt. Wie de natuur verspeelt, raakt 
aan het leven zelf, allereerst het eigen 
menselijk leven. Genetische manipulatie, 
bio-industrie, BSE en MKZ leiden tot 
onzekerheid over de kwaliteit van ons 
voedsel. Het huidige landbouwbeleid is 
niet duurzaam en houdt geen rekening 
met het welzijn van dieren. Het roer moet 
om! In een ecologische economie dient 
een landbouw- en voedselbeleid voorop te 
staan dat de natuur en de arbeid herstelt 
en behoudt. 
 
Ecologische landbouw 
Ecologische landbouw wordt de gangbare 
landbouw. Het gebruik van chemische 
bestrijdingsmiddelen in de landbouw 
moet op de middellange termijn tot het 
verleden behoren. Ziekten en plagen wor-
den voorkomen door meer diversiteit in 
gewassen en het gebruik van 'natuurlijke 
vijanden' van insecten. Er moet naar wor-
den gestreefd dat in 2010 vijfentwintig 
procent van alle landbouwproducten bio-
logisch wordt geproduceerd. In 2020 moet 
dit minstens vijftig procent zijn. Op biolo-
gisch voedsel wordt geen, of minder, 
BTW geheven. Ecologische landbouw 
werkt zoveel mogelijk met de eigen 
krachten, energieën, evenwichten, kring-
lopen én grenzen van de natuur. Daarop 
worden technologie en middelen georiën-
teerd. 
 
Ecologisch houdbare productie 
In een markteconomie dient de winkel-
prijs de volledige sociale en ecologische 
kosten te berekenen van een veilige en 
verantwoorde voedselproductie. Een 
markt van overproductie levert onderprij-
zen. Landbouwsubsidies moeten niet 
meer worden verstrekt voor producten, 
maar voor activiteiten. Deze productie-
wijze en prijsvorming zullen daarom door 
democratische wetgeving moeten worden 
gecorrigeerd. Daarom dient, te beginnen 
in Nederland, de EU en de overige hoge-
productielanden die de dienst uitmaken in 
de wereldhandelsakkoorden (GATT/-
WTO), de productie zodanig te worden Partijprogramma De Groenen 2002  
  
9 omgevormd, dat ze ecologisch houdbaar 
wordt. Er mag niet meer gedumpt worden 
ten koste van landbouw in andere landen 
en gebieden.  
 
Dierziektenbeleid 
De aanpak van de varkenspest in 1995 en 
de mond- en klauwzeerepidemie in 2001 
hebben laten zien dat het Europese dier-
ziektenbeleid nodig aan herziening toe is. 
Het is volstrekt onaanvaardbaar dat alleen 
om economische redenen miljoenen ge-
zonde dieren worden gedood en vernie-
tigd.  
 
Varkensfonds 
De vanwege mest en pest onaanvaardbaar 
geworden varkenshouderij kan hier tot 
voorbeeld strekken. Zolang de markt de 
werkelijke sociaal-ecologische kostprijs 
niet berekent, door overaanbod, zijn De 
Groenen voorstander van een door de 
overheid beheerd 'varkensfonds'. De con-
sument betaalt per pond varkensvlees 15 
eurocent heffing (analoog aan de ecotax 
op bijvoorbeeld benzine). De boer krijgt 
uit dit fonds 9 euro uitbetaald voor elk 
varken dat in Nederland wordt geslacht 
(om internationaal gesleep met dieren te-
gen te gaan), tot een maximum van 1000 
varkensplaatsen per bedrijf. De varkens-
dichtheid kan aldus, zonder inkomensbe-
dreiging voor de boeren, worden inge-
krompen. Er wordt niet meer massaal vee-
voer geïmporteerd, vooral niet uit de Der-
de Wereld. Dieren kunnen goed en ge-
zond worden gehouden. Het mestpro-
bleem verdwijnt. Vlees wordt niet meer 
voor dumpprijzen afgezet en verhandeld. 
Een dergelijke premie voor de boeren is 
geen overheidssubsidie die boeren maakt 
tot bedelaars. Het is een correctie op de te 
lage markt/winkelprijs. Waar de markt 
ecologisch wordt, zal zij zelf de ecologi-
sche kostprijs gaan berekenen. Dan kan 
het fonds beëindigd worden. Men kan een 
dergelijk fonds ook invoeren voor andere 
hoofdproducten, zoals rundvlees, zuivel, 
brood, groenten en pluimveeproducten. In 
ruil voor de sociaal-ecologisch kostendek-
kende prijzen voor boer en tuinder maken 
zij afspraken voor een sociaal-ecologische 
wijze van omgaan met grond, water, plan-
ten, dieren en middelen. De bio-industrie 
moet op termijn volledig worden verbo-
den.  
 
Garantieprijzen 
Om werkelijk duurzame landbouw, tuin-
bouw en dierhouding mogelijk te maken, 
moeten er (uiteindelijk op internationaal 
niveau) garantieprijzen voor bijvoorbeeld 
graan, melk en vlees worden vastgesteld. 
Er moet een (deels) gegarandeerde afzet 
komen voor biologisch voedsel, bijvoor-beeld naar ziekenhuizen, verzorgingste-
huizen, enz.  
 
Grensbeschermingen 
Als Nederland in de landbouw sociaal en 
ecologisch orde op zaken heeft gesteld, 
kan het dit in de EU overtuigend propage-
ren. Intussen zijn grensbeschermingen no-
dig, met heffingen en controles, opdat on-
ze markten niet met dumpproducten wor-
den verstoord. Zo'n buitengrensbeleid zal 
ook in de EU en GATT/WTO tot stand 
moeten komen. Regionale distributie van 
landbouwproducten wordt bevorderd.  
 
Omgekeerde ruilverkaveling 
Een levend platteland behoudt levende 
dorpen met een extensieve en arbeid-
scheppende boerenbevolking. Niet een 
minimaal aantal kapitaalintensieve mega-
bedrijven, maar vele familiebedrijven. Er 
dient zich in feite een omgekeerde ruilver-
kaveling te voltrekken. Van schaalvergro-
ting, volumebeleid en intensivering naar 
kwaliteitsverbetering, schaalverkleining 
en gemengde productie. In Nederland 
blijft natuur allereerst plattelandsnatuur. 
Tussen boeren en natuurbeschermers is de 
afgelopen tijd een wig gedreven. Zij wor-
den weer bondgenoten in de strijd voor 
een beter buitengebied. Boeren nemen 
zoveel mogelijk deel aan de productie van 
natuur, bijvoorbeeld door beperkt maaien, 
braakleggen van perceelranden, slootkant-
beheer en aanleg van houtwallen. Boeren 
moeten hiervoor ook inkomen ontvangen.  
 
9. Natuur: kwaliteit belangrijker dan 
kwantiteit 
 
Grootschalige natuurgebieden 
Op de schaal van Nederland zullen natuur 
en landschap altijd nauw verweven zijn 
met de inrichting van steden, dorpen en 
het hele buitengebied. Nederland is te 
klein voor grootschalige, zelfregulerende 
natuurgebieden. Niet-duurzame cultuur en 
economie leiden tot natuur- en land-
schapsvernietiging. Op de lange termijn 
kan natuurbeleid alleen maar slagen in 
een verduurzaamde samenleving. Op de 
korte en middellange termijn moet het 
natuurbeleid de druk van de economische 
expansie en de milieuvernietiging zien te 
weerstaan. Extra maatregelen zijn 
dringend noodzakelijk. 
 
Ecologische Hoofdstructuur 
Door de aanleg van “nieuwe natuur” 
groeit het areaal natuurgebied in Neder-
land enigszins. Echter, de kwaliteit van de 
natuur - de biodiversiteit - neemt nog 
altijd af. Vooral de milieudruk (verdro-
ging, verzuring, vermesting, stikstof en 
zware metalen) frustreert het natuur-beleid. De overheid heeft het plan opgevat 
van een samenhangend, landelijk netwerk 
van natuurgebieden en tussenliggende 
verbindingen, analoog aan het rijkswe-
gennet. De Groenen ondersteunen dit 
streven, maar om de Ecologische Hoofd-
structuur tijdig te realiseren is de versnel-
de aankoop van de benodigde gronden 
essentieel. Daarvoor zijn een substantiële 
verruiming van het budget en de inzet van 
het middel onteigening (zoals ook bij 
rijkswegenaanleg gebeurt) nodig. Boven-
dien dienen gebieden die volgens het 
rijksplan in de toekomst als natuurgebied 
worden aangekocht planologisch (via 
streek- en bestemmingsplannen) te wor-
den gevrijwaard van tussentijdse aantas-
tingen. De verantwoordelijke minister ziet 
hierop toe, desnoods via een aanwijzings-
besluit. 
 
Natuurcompensatie 
De compensatie voor onontkoombare aan-
tasting van natuurgebieden en leefgebie-
den van de 650 bedreigde soorten van 
dieren en planten moet wettelijk worden 
verankerd in dezelfde procedures als 
waarin de aantasting wordt geregeld. Dat 
betekent dat bij het ontbreken van draag-
vlak voor natuurcompensatie er ook geen 
aantasting kan plaatsvinden.  
 
Milieunormen 
Voor het herstel van de natuurkwaliteit 
binnen en buiten de Ecologische Hoofd-
structuur worden de milieunormen op 
duurzaam overleven van een soortenrijke 
natuur afgestemd. Nu zijn ze slechts afge-
stemd op duurzaam overleven van de 
mens. Biologische landbouw, schone 
productieprocessen, drastische beperking 
van de automobiliteit en milieubewust 
gedrag worden via het belastingstelsel 
sterk bevorderd. 
 
Naleving internationale verdragen 
Nederland moet veel beter zijn verplich-
tingen nakomen in het kader van interna-
tionale natuur- en milieuverdragen, zoals 
het Biodiversiteitsverdrag, de Europese 
vogel- en habitatrichtlijn en het Kyoto-
protocol. Ook moet Nederland zich 
houden aan de Verklaring van Stade, 
waarin Duitsland, Denemarken en 
Nederland hebben afgesproken dat geen 
windmolens in de Waddenzee worden 
geplaatst. De plaatsing van windmolens 
op de Afsluitdijk moet dan ook worden 
afgeblazen, want hierdoor zullen jaarlijks 
10.000 tot 15.000 vogels de dood vinden. 
Er zijn in Nederland veel geschiktere 
plekken voor windmolenparken. Zie 
hoofdstuk 10 onder “Energie”. Het budget 
voor de bescherming van met uitsterven 
bedreigde diersoorten wordt verdubbeld. Partijprogramma De Groenen 2002  
  
10  
Stiltegebieden 
De komst van meer stiltegebieden en 
nachtduister is gewenst. Op autosnel-
wegen kan de verlichting 's nachts minder 
fel of zelfs helemaal niet branden. Dit 
zorgt voor een vermindering van de 
verstoring van het nachtleven van dieren. 
Bovendien remt het de snelheid van de 
autogebruiker, waardoor het aantal 
sterfgevallen van zeldzame dieren 
eveneens zal afnemen. 
 
10. Milieubeleid: naar een schone 
productie 
 
Milieu begint ook bij de overheid 
Het milieubeleid van het paarse kabinet 
komt vooral tot uiting in de 'Postbus 51'-
spotjes. 'Een schoon milieu begint bij 
jezelf', is daarin het credo. Het stimuleren 
van milieuvriendelijk gedrag onder de 
burgers krijgt echter een wrange bijsmaak 
als de overheid zelf een slappe houding 
aanneemt. Burgers zijn best bereid offers 
te brengen voor een beter milieu. De inzet 
wordt helaas minder als diezelfde burger 
ziet dat de buurman, niet gehinderd door 
enig milieubesef, ongestoord door kan 
gaan met milieuonvriendelijk gedrag. De 
burger verwacht van de overheid 
maatregelen die voor iedereen gelden. 
Milieu begint dus óók bij de overheid. 
Om het goede voorbeeld te geven gaat de 
overheid volledig over op gebruik van 
groene stroom.  
 
Zeer milieugevaarlijke stoffen 
Het afvalprobleem kan alleen effectief 
worden opgelost door op termijn slechts 
schone productie toe te staan. In de 
tussentijd willen De Groenen een 
onmiddellijk verbod op het gebruik van 
en de handel in stoffen die zeer milieu-
schadelijk zijn en waarvoor nu al goede 
alternatieven bestaan. Het gaat dan 
bijvoorbeeld om het gebruik van 
cadmium in bierkratjes, PVC en andere 
chloorverbindingen, dioxinen alsook 
zware metalen, die bijvoorbeeld worden 
gebruikt bij de verduurzaming van hout. 
De overheid zal bovendien actief de 
conversie van de chloorindustrie 
bevorderen. 
 
Afvalverbranding 
In afwachting van de situatie waarin 
alleen nog schone en herbruikbare 
producten zijn toegestaan, moeten we 
natuurlijk wel iets doen met het vele afval 
dat in de afgelopen decennia geprodu-
ceerd is. De Groenen vinden dat het 
verbranden van afval tot een minimum 
beperkt dient te worden. We zijn immers 
op weg naar onze doelstelling van schone productie. Het verbranden van afval is 
slecht voor milieu en gezondheid. Niet 
alleen leidt dat tot de uitstoot van giftige 
gassen; je blijft ook zitten met de verbran-
dingsrest (vliegas), die als chemisch afval 
moet worden beschouwd. De vliegas 
wordt nu verwerkt in beton en asfalt, maar 
komt daar in de loop der jaren door uitlo-
ging en de sloop van wegen en gebouwen 
opnieuw uit vrij. Het bijstoken van afval 
in cementovens en elektriciteitscentrales 
wordt verboden. Deze instellingen 
beschikken niet over de vereiste rookgas-
reinigingssystemen die de uitstoot van 
milieugevaarlijke stoffen als dioxinen 
kunnen voorkomen.  
 
Statiegeldsysteem 
Winkels en bedrijven krijgen - zoals in 
Duitsland - de wettelijke plicht om het 
verpakkingsmateriaal van hun producten 
in ontvangst te nemen. Ook de afgedankte 
producten zelf dienen hergebruikt te 
worden. Het is noodzakelijk dat het 
statiegeldsysteem verder wordt uitgebreid, 
in eerste instantie met al het glaswerk, 
blik en plastic frisdrankverpakkingen. 
 
Energie 
Schone productie als doelstelling betekent 
ook dat er op termijn alleen plaats is voor 
schone en duurzame energie. De Groenen 
willen daarom de kerncentrales zo snel 
mogelijk sluiten en het invoeren van met 
kernenergie geproduceerde stroom 
beëindigen. Het gebruik van fossiele 
energiebronnen als kolen en olie wordt 
ontmoedigd. De bestaande kolencentrales 
worden aan het eind van hun levensduur 
gesloten.  
Tegelijkertijd wordt de toepassing van 
zonne-, water- en windenergie, die op 
korte termijn rendabel worden, sterk 
gestimuleerd. Er komen grote windmolen-
parken in de Markerwaard en voor de kust 
in de Noordzee. Onderzocht zal worden 
op welke manier windmolens beter in het 
landschap geïntegreerd kunnen worden. 
Toepassing van fotovoltaïsche panelen op 
daken wordt aangemoedigd. 
 
Milieukosten in prijs verwerken 
De milieukosten van producten behoren 
in de prijs verwerkt te worden. Er komt 
een heffing op bronnen van de kankerver-
wekkende polycyclische aromatische 
koolwaterstoffen (PAK's), zoals auto's, 
vliegtuigen en diverse fabrieken. 
Hetzelfde geldt voor bronnen die boven-
matig verantwoordelijk zijn voor de 
uitstoot van CO2. Arbeidsintensieve 
diensten en plantaardige producten 
(bijvoorbeeld uit natuurvoedingswinkels) 
behoren in het lage BTW-tarief. 
Vleesproducten gaan naar het hoge tarief van 19 procent, behalve vlees afkomstig 
uit de biologische veeteelt.  
Onderzoek van het Centraal Planbureau 
heeft uitgewezen dat zelfs een drie keer 
zo hoge energieheffing de economie niet 
schaadt. Wel zorgt ze voor een verschui-
ving van kosten in het voordeel van 
arbeid en milieu. De Groenen voeren de 
ecotax op energie daarom met een factor 
drie op voor zowel klein- als grootver-
bruikers. Grootverbruikers worden nu nog 
gevrijwaard van deze energieheffing, 
zoals de energieverslindende aluminium-
industrie. 
 
Storten van vervuild baggerslib 
Het storten van vervuild baggerslib in 
havens, rivierarmen en uiterwaarden is 
om redenen van gezondheid en milieu 
onverantwoord. Alternatieve verwer-
kingsvormen, zoals verglazing, dienen 
nadrukkelijk onderzocht te worden. 
 
Water 
Schoon drinkwater wordt een steeds 
schaarser artikel. De Groenen willen een 
gescheiden waterleidingsysteem invoeren 
voor drink- en gebruikswater. Rioolrech-
ten en zuiveringsheffing worden gekop-
peld aan het waterverbruik. Regenwater 
mag niet rechtstreeks verdwijnen in het 
riool. Hemelwater hoort namelijk in de 
bodem terecht te komen, opdat het grond-
water op peil blijft. Daarom zal op grote 
schaal asfalt moeten worden weggehaald. 
Met name grote (bedrijfs)parkeerterreinen 
worden waterdoorlatend gemaakt. 
 
Naleving milieuregels 
Milieu- en afvalbeleid en afvalverwerking 
blijven een kerntaak van de overheid, en 
worden niet geprivatiseerd. Handhaving 
van de milieuwetgeving wordt krachtiger 
aangepakt door de instelling van een 
Milieu Inlichtingen en Opsporings Dienst 
(M.I.O.D.). De overheid behoort ook zelf 
de milieuregels na te leven, in het 
bijzonder de Europese regelgeving. De 
overheid moet evenals particulieren 
strafrechtelijk vervolgd kunnen worden 
voor milieu-overtredingen. Politie en 
justitie moeten meer uren uittrekken voor 
controle op de naleving van milieuregels. 
 
11. Dierenrechten: respect voor de 
eigen waarde van het dier 
 
Dieren zijn geen goederen 
Dieren zijn nog steeds vogelvrij. Wij eten 
ze, doen er proeven op en schieten ze 
dood. Miljoenen dieren worden zo 'gecon-
sumeerd'. Er is wel enige wetgeving voor 
dieren ontstaan, maar dit heeft niet geleid 
tot grote verbeteringen. Leghennen wor-
den nog steeds gek in hun kooien, varkens Partijprogramma De Groenen 2002  
  
11 kunnen niet wroeten en kalveren worden 
in het donker opgesloten. De dieren wor-
den behandeld als goederen. Voor De 
Groenen zijn het echter levende wezens 
die respect verdienen. 
 
Grondwetswijziging 
In artikel 21 van de Grondwet is de zorg 
van de overheid voor de bescherming en 
verbetering van het leefmilieu vastgelegd. 
De zorg van de overheid voor het welzijn 
van het dier moet hieraan worden toege-
voegd. Hierdoor zullen de belangen van 
dieren zwaarder meewegen bij maat-
schappelijke en politieke besluitvorming. 
 
Nee tenzij 
Het 'Nee, tenzij' dient uitgangspunt te zijn 
voor al het menselijk handelen met die-
ren. Dit betekent dat het welzijn van die-
ren in principe niet mag worden aange-
tast, tenzij er zwaarwegende argumenten 
zijn en er geen alternatieven zijn om de 
doelen op een andere manier te bereiken. 
Het fokken van pelsdieren doorstaat deze 
toets niet en moet worden verboden. Voor 
dierproeven dienen meer alternatieven 
ontwikkeld te worden. 
 
De jacht 
De Groenen streven naar een verbod op 
alle plezier-, oogst- en benuttingsjacht, 
dus alleen nog professionele beheersjacht. 
Er mag in geen enkel geval op dieren ge-
jaagd worden in hun voortplantingsperio-
den. 
 
Wilde dieren 
Het houden van huisdieren die geen gedo-
mesticeerde geschiedenis hebben, wordt 
verboden. Dat betekent dat uit het wild 
gevangen dieren, ook als ze niet met uit-
sterven worden bedreigd, niet meer mo-
gen worden gehouden.  
 
Dieren moeten zichzelf kunnen zijn 
Ieder dier in gevangenschap moet zich 
soortspecifiek kunnen gedragen. Dit bete-
kent dat legbatterijen en intensieve vee-
houderij op termijn worden afgeschaft. 
Het omschakelen naar extensieve bedrijfs-
voering moet nog meer worden gestimu-
leerd. Daarvoor moet grond beschikbaar 
zijn. Er dient dus zo min mogelijk grond 
aan het landbouwareaal onttrokken te 
worden. Publiekscampagnes moeten de 
consument voor scharrelvlees interesse-
ren. 
 
Koe in de wei 
Ammoniakuitstoot mag geen aanleiding 
zijn om de koe het hele jaar op stal te 
houden. De Groenen willen de koe 's 
zomers in de wei zien, met in elke wei een 
schuilboom.  
12. Biotechnologie: voorzorgsprincipe 
 
Strikte wetgeving 
Na de informatierevolutie van de jaren 
’90 zal het komende decennium geken-
merkt worden door snelle ontwikkelingen 
in de biotechnologie. Doordat deze ont-
wikkelingen potentieel hoge winsten met 
zich meebrengen, zullen bedrijven 
geneigd zijn alle geboden mogelijkheden 
in dit veld te gebruiken. De Groenen 
kiezen echter voor het voorzorgsprincipe: 
zolang niet bewezen is dat deze technolo-
gieën onschadelijk zijn voor het milieu, 
dienen ze niet gebruikt te worden. Genen-
manipulatie moet dus worden gebonden 
aan strikte wetgeving, die voor iedereen 
duidelijk is.  
 
Voedselveiligheid 
De regering heeft de plicht om al het 
voedsel dat bestemd is voor menselijke 
consumptie en dat tot stand gekomen is 
met behulp van genetische manipulatie te 
keuren op risico's voor de volksgezond-
heid. 
Het moet worden verboden om aan het 
publiek voedsel te verkopen dat tot stand 
is gekomen met behulp van genetische 
manipulatie zonder dat dit duidelijk op het 
product is aangegeven. Consumenten 
moeten een keuzemogelijkheid krijgen en 
behouden. 
 
Verbod loslaten nieuwe organismen 
Het moet worden verboden om genetisch 
gemanipuleerde organismen vrij te laten 
in de natuur indien er een mogelijkheid 
bestaat dat natuurlijke populaties van 
organismen hier nadelig door benvloed 
worden. 
 
Controle op besmetting 
Virale besmetting buiten het laboratori-
um, ten gevolge van genetisch onderzoek, 
is zeer wel denkbaar, onder meer door de 
absentie van bekende afweerstoffen. Een 
epidemie behoort tot de mogelijkheden. 
Het infecteren van dieren of planten met 
synthetische virussen moet daarom aan 
strikte voorwaarden en vergunningen 
worden gebonden. 
 
Handhaving verbod op onderzoek wapens 
voor biologische oorlogvoering 
De Groenen pleiten voor een protocol om 
de naleving van het verbod op de ontwik-
keling van biologische wapens te laten 
controleren op dezelfde voet als dat nu bij 
de chemische industrie met betrekking tot 
de ontwikkeling van chemische wapens 
gebeurt. 
 Grenzen aan genetisch onderzoek 
Zelfs indien omringende landen uitwijk-
mogelijkheden bieden menen De Groenen 
dat er grenzen zijn aan het soort onder-
zoek dat er in Nederland uitgevoerd kan 
worden: 
a. Het moet verboden worden om de 
gang van bevruchte eicel tot foetus 
te analyseren met de bedoeling om 
datgene te vernietigen wat niet be-
schikt over de gewenste genetische 
karakteristieken, bijvoorbeeld een 
bepaalde sekse. Gentherapie dient 
alleen na de geboorte plaats te vin-
den. 
b. Genetische tests mogen uitsluitend 
worden uitgevoerd in het belang 
van het individu op eigen aan-
vraag. Tests voor banen, verzeke-
ringen en zo meer moeten worden 
verboden. 
c. Er moet een verbod komen op 
pogingen om menselijke eicellen 
genetisch te manipuleren. 
 
Verbod op het klonen van mensen 
Er moet een verbod komen op pogingen 
om mensen te klonen 
 
Restricties op genetische manipulatie van 
dieren 
Het genetisch manipuleren van dieren 
moet worden gereguleerd op basis van 
vergunningen. Het toevoegen van mense-
lijk DNA aan dieren is slechts onder 
strikte voorwaarden toegestaan, bijvoor-
beeld als het gaat om de productie van een 
bepaald benodigd hormoon. Alles moet 
eraan worden gedaan om te verzekeren 
dat genetisch gemanipuleerde dieren niet 
geplaagd worden door ziekte en gebrek 
als gevolg van hun behandeling. Waar 
zulke 'nieuwe soorten' ongezond blijken 
moet verdere voortplanting verboden 
worden. 
 
Publieke toegankelijkheid en bezit van 
informatie 
Registers inzake genetische manipulatie 
en de bedrijven of instellingen die zich 
met dit onderwerp bezighouden, dienen 
gemakkelijk toegankelijk te zijn voor het 
publiek. 
 
13. Ruimtelijke ordening, wonen en 
infrastructuur: beter benutten wat we 
hebben 
 
Sprinkhanenplanologie 
De open ruimte in Nederland wordt in een 
angstaanjagend tempo opgeofferd aan 
nieuwbouwwijken, bedrijventerreinen en 
infrastructurele projecten. Tegelijkertijd 
wordt bestaande bebouwing overgeleverd 
aan vervalprocessen. De Groenen verzet-Partijprogramma De Groenen 2002  
  
12 ten zich tegen de huidige sprinkhanenpla-
nologie, waarbij steeds weer groene ge-
bieden worden opgeslokt door bouwac-
tiviteiten, terwijl er tal van alternatieven 
zijn. Het ruimtelijke ordeningsbeleid dient 
te worden omgebogen, zodat de ruimte in 
de huidige verstedelijkte kernen zo effi-
ciënt mogelijk wordt gebruikt. Het con-
cept van de “compacte stad” wordt niet 
losgelaten, maar juist inniger omarmd. 
Regelgeving die ‘inbreiding’ onnodig 
bemoeilijkt, wordt versoepeld. Mogelijk-
heden om binnen de bebouwde kom 
planschade te verhalen worden beperkt. 
 
Openruimteheffing 
Er komt een openruimteheffing van een 
dusdanige omvang dat het bouwen in de 
open ruimte niet langer goedkoper is dan 
bouwen in het stedelijk gebied. Om een 
verdere versnippering van agrarische en 
natuurgebieden te voorkomen, moet de 
rijksoverheid rode contouren trekken, die 
de grens aangeven voor het stedelijk 
gebied. Daarbuiten wordt niet gebouwd. 
De rode contouren gelden voor een 
periode van tien jaar. Tot aan het vast-
stellen van de rode contouren komt er een 
moratorium voor nieuwe uitbreidingen. 
Wanneer gemeenten beperkt kunnen 
uitbreiden vanwege ruimtelijke overwe-
gingen, moeten ze de instroom van 
mensen van buiten kunnen beperken door 
de eis van economische en/of maatschap-
pelijke binding te stellen. De financie-
ringssystematiek van het gemeentefonds 
wordt zo gewijzigd dat er niet langer een 
bonus staat op uitbreiden. Bij het 
ontwikkelen van ruimtelijke plannen moet 
meer aandacht worden besteed aan het 
voorkomen van horizonvervuiling. 
 
Randstad overvol 
Grote delen van de randstad raken over-
vol. Verdere verstedelijking is hier onver-
antwoord, temeer daar er over enige tijd 
ontspanning optreedt op de woningmarkt. 
Om verpaupering op langere termijn te 
voorkomen, moet juist worden geïnves-
teerd in de kwaliteit van de leefomgeving. 
De resterende landbouwgebieden in en 
om de Randstad moeten behouden blijven 
en geschikt worden gemaakt voor agra-
risch natuurbeheer. Dit geldt bijvoorbeeld 
voor het bollengebied, dat echter zal moe-
ten omschakelen naar biologische bollen-
teelt. Daarnaast is er met name in het zui-
delijke deel van de Randstad een tekort 
aan grootschalige recreatiegebieden. Bij 
de herstructurering van het Westland 
moet daarom een bos van minimaal 4.000 
hectare worden aangelegd.  
 
Zuiderzeelijn 
De Groenen staan in beginsel positief tegenover de aanleg van de Zuiderzeelijn, 
een snelle spoorverbinding tussen de 
randstad en het noorden, mits daarbij 
zoveel mogelijk gebruik wordt gemaakt 
van het bestaande spoorwegennet.  
 
Optimalisering bestaande 
woningvoorraad 
Jarenlang werd in ons land gebouwd voor 
een jonge bevolking. Nu die vergrijst past 
het neergezette onderdak steeds minder. 
Terwijl de bevolking al voor 61 procent 
bestaat uit één- en tweepersoonshuis-
houdens, bestaat de huidige voorraad voor 
71 procent uit eengezinswoningen en juist 
die worden nog steeds bijgebouwd. 
Daardoor wonen steeds meer oudere 
mensen te ruim en kunnen ze geen 
kleinere woning vinden. Ook hier moeten 
we optimaliseren en het onderdak op maat 
maken door woningen te splitsen. Ook 
kan de bestaande bebouwde ruimte beter 
worden benut door verbouw, aanbouw, en 
opbouw van verdiepingen. Die huizen 
kunnen dan meteen duurzamer worden 
gemaakt (zonnecollectoren, warmtepomp, 
vegetatiedak etc.). Zo is nauwelijks 
nieuwbouw nodig in het buitengebied en 
krijgen vervalprocessen minder kans in de 
naoorlogse woonwijken die toch al moe-
ten worden opgeknapt. Het draagvlak 
voor voorzieningen als bus en bibliotheek 
blijft bovendien behouden. Bewoning van 
recreatiewoningen moet om milieurede-
nen krachtig worden bestreden. 
 
Grote-stedenbeleid 
Er moet meer geld komen voor het Grote-
stedenbeleid om de vlucht uit de stad te 
vermijden. Er komt een duurzame 
verbouwstrategie voor de bestaande 
voorraad. In het algemeen heeft duurzaam 
bouwen nog een te vrijblijvend karakter. 
Het Bouwbesluit moet op dit punt worden 
aangescherpt. Verder worden grote 
investeringen gedaan in hoogwaardig 
openbaar vervoer. Ook de kleine kernen 
krijgen meer financiële armslag om de 
bestaande kernen kwalitatief te 
verbeteren, zodat een aanslag op het open 
gebied achterwege kan worden gelaten. 
 
Dubbel grondgebruik 
Dubbel grondgebruik krijgt meer 
aandacht. Overkluizing van wegen en 
spoorlijnen met woningen en kantoren is 
een goede optie voor nieuwbouw. Op 
ringwegen bijvoorbeeld kunnen zoveel 
nieuwe woningen worden neergezet dat 
nieuwe woonwijken in het buitengebied 
volledig overbodig worden. Ook op 
bedrijventerreinen kan meer bedrijvigheid 
plaatsvinden op hetzelfde grondgebied. 
Dat geldt ook voor haventerreinen. 
Parkeren moet zoveel mogelijk ondergronds plaatsvinden. Het parkeren 
van auto’s legt nu een veel te groot beslag 
op de openbare ruimte.  
 
Erfpacht 
Erfpachtuitgifte door de gemeenten heeft 
in theorie als voordeel dat speculatie kan 
worden tegengegaan (de waardevermeer-
dering komt ten goede aan de gemeen-
schap). Helaas gebruiken sommige ge-
meenten het erfpachtsysteem als melkkoe, 
waardoor zij in feite zelf als speculant 
opereren. Bovendien heffen gemeenten al 
onroerende zaak belasting (OZB). De 
Groenen vinden dat de wetgeving moet 
worden aangepast om een einde te maken 
aan extreme canonverhogingen en grote 
ongelijkheden tussen verschillende erf-
pachters, zoals in Amsterdam. De model-
verordening van de VNG uit 1988 kan als 
voorbeeld dienen. Dit model gaat uit van 
eeuwigdurende erfpacht met een vijfjaar-
lijkse canonverhoging op basis van een 
rentepercentage. 
 
Gevaarlijke bedrijven uit woonwijken 
De ramp in Enschedé heeft niet alleen 
pijnlijk duidelijk gemaakt dat de overheid 
beter moet “handhaven”, maar laat ook 
zien dat er nog altijd bedrijven in woon-
wijken zijn gevestigd die grote risico’s 
met zich meebrengen op het gebied van 
de veiligheid en de gezondheid. Onder 
regie van het rijk moet met spoed een plan 
van aanpak worden opgesteld om tot een 
sanering te komen van bedrijven die on-
verantwoord dicht bij woonwijken staan.  
 
Infrastructuur beter benutten 
Nederland vergrijst en krijgt binnen enke-
le decennia te maken met een bevolkings-
daling als de naoorlogse geboortegolf 
begint weg te ebben. Daaraan vooraf gaat 
pensionering. Er zal dus minder werkgele-
genheid hoeven te worden gecreëerd want 
jongeren kunnen de plaats innemen van 
ouderen. Het woon-werkverkeer zal afne-
men en geen nieuwe wegverbreding nodig 
maken. Ook het gesleep met goederen kan 
verminderen en in milieuvriendelijker 
banen worden geleid. We gaan infrastruc-
tuur overhouden als het roer niet nu al 
omgaat. Met dat vooruitzicht moeten we 
bestaande infrastructuur beter benutten en 
nieuwe alleen aanleggen waar we die door 
achterstand missen: tramlijnen, kanalen 
en luchtschipverbindingen. Transportwe-
tenschap en -technologie moeten worden 
gestimuleerd, want zij bieden ons betere 
oplossingen dan nog meer beton. Boven-
dien kunnen we die kennis exporteren en 
zo ook elders milieu en ruimte sparen, 
terwijl het ons aan niets hoeft te ontbre-
ken. De aanleg van nieuwe snelwegen is 
geen oplossing voor fileproblemen, Partijprogramma De Groenen 2002  
  
13 integendeel, hiermee wordt uiteindelijk  
alleen maar de groei van het autoverkeer 
gefaciliteerd. De Groenen verzetten zich 
tegen allerlei door paars geplande nieuwe 
snelwegen, zoals de A4 door recreatie-
gebied Midden-Delfland en de verbinding 
tussen de A6 en de A9, die onder andere 
het Naardermeer bedreigt.  
 
Vliegverkeer 
De Groenen zien met lede ogen aan dat 
het vliegverkeer geen strobreed in de weg 
wordt gelegd. Vliegen zorgt voor een 
enorme aanslag op de beschikbare fos-
siele brandstoffen en is dus een van de 
grote veroorzakers van het broeikaseffect. 
Bovendien zorgt het vliegverkeer voor 
ernstige lawaaioverlast in de wijde omge-
ving van de vliegvelden. Het mag niet 
verbazen dat De Groenen tegenstander 
zijn van een verdere toename van dit soort 
vliegverkeer. Zij wijzen dus ook de aan-
leg van een nieuwe luchthaven af. Sterker 
nog, De Groenen zien mogelijkheden 
genoeg om dit vliegverkeer te verminde-
ren. De volgende beleidsvoorstellen moe-
ten leiden tot een afname van het aantal 
vluchten. 
- Een selectief toelatingsbeleid zorgt 
ervoor dat lawaaiige, onveilige en 
laagwaardige vliegbewegingen tot 
het verleden behoren. Waar moge-
lijk worden reizen overgeheveld 
naar de grond. Veel reizen binnen 
Europa kunnen plaatsvinden via de 
hogesnelheidslijnen (op bestaand 
spoor). 
- Er komt een belasting op kerosine, 
en op vliegtickets wordt BTW 
geheven. De vraag naar vliegreizen 
zal afnemen en de treinen kunnen 
weer een eerlijke concurrentie met 
de vliegmaatschappijen aangaan. 
- De Nederlandse overheid zal zich 
sterk maken voor de herintroductie 
van luchtschepen. De nieuwe 
generatie zeppelins kan met het 
vliegverkeer concurreren op 
binnenlandse trajecten en korte-
afstandsvluchten. Bovendien zijn 
zeppelins geschikt voor goederen-
transport, surveillances, militair 
toezicht en toerisme. Rechtstreekse 
luchtschipverbindingen van regio-
nale luchthavens naar mediterrane 
vakantiebestemmingen behoren tot 
de mogelijkheden op de korte ter-
mijn. Regionale luchthavens zullen 
daarvoor geschikt worden ge-
maakt.  
- De overheid streeft verder naar één 
internationale intercontinentale 
luchthaven voor Noordwest-Euro-
pa. Er dient een gezamenlijke 
exploitatie te komen van een vliegveld op het knooppunt van 
snelle treinen en dat is nabij de 
Kanaaltunnel. 
- Reclamevluchten worden verboden 
(zijkanten van zeppelins vervangen 
dat) en de kleine luchtvaart mag 
niet meer plaats vinden boven 
stiltegebieden en grote natuurge-
bieden. 
- Nachtvluchten tussen 23 en 7 uur 
worden op de Nederlandse 
luchthavens (inclusief Schiphol) 
verboden, behalve voor lucht-
schepen. Er moeten internationale 
afspraken komen over nachtvlucht-
verboden. Ook in Duitsland bestaat 
daar draagvlak voor.  
 
NS en busbedrijven 
De vervoersplicht van de overheid moet 
in stand blijven om een duurzaam alter-
natief te bieden voor de auto. Het open-
baar vervoer heeft nog een wereld te win-
nen door capaciteitsvergroting, betere 
dienstverlening, betrouwbaarheid en bete-
re informatie aan reizigers. Het openbaar 
vervoer moet beter geschikt worden ge-
maakt voor ouderen, gehandicapten en 
ouders met jonge kinderen. Een hardere 
aanpak van asociaal gedrag in het open-
baar vervoer is helaas noodzakelijk. Als 
niet snel een kentering optreedt, verliest 
de trein aan aantrekkingskracht. De priva-
tisering van het spoor is een regelrecht 
fiasco en moet zo snel mogelijk worden 
teruggedraaid. De Groenen zijn wel voor-
stander van onderzoek naar een andere fi-
nanciering van het busvervoer. Gedacht 
wordt aan een vermaatschappelijking van 
busmaatschappijen. De burger wordt dan 
aandeelhouder van zijn of haar eigen bus-
bedrijf in stad of streek via een aandeel in 
een 'Financieringsgemeenschap Openbaar 
Vervoer'. Belastingvrije groenfondsen 
worden ingezet voor investeringen in het 
openbaar vervoer. 
 
Goedkoop openbaar vervoer 
Het experiment met gratis openbaar 
vervoer in het Belgische Hasselt heeft 
geleid tot ruim acht keer zoveel reizigers. 
De Groenen willen hierop voortborduren 
door het stadsvervoer zo niet geheel 
gratis, dan toch veel goedkoper te maken. 
De financiering hiervan wordt mogelijk 
gemaakt door de invoering van een locale 
OV-heffing, waarvoor de passagier in ruil 
een abonnement ontvangt.    
 
Behoud onrendabele lijnen 
Het openbaar vervoer in het landelijk 
gebied wordt behouden en zo mogelijk 
uitgebreid. De rijksoverheid moet niet 
volstaan met decentralisatie van het 
openbaar vervoer, maar moet ook meebe-talen aan het in stand houden van lijnen 
met een bezettingsgraad van minder dan 
40 procent. Onrendabele lijnen bestaan 
niet; ze worden met slecht beleid ge-
maakt. 
 
Fietsverkeer 
De fiets is een goed vervoermiddel voor 
de korte afstand. Fietsen is milieuvrien-
delijk, goed voor onze persoonlijke 
gezondheid en ons welzijn, en neemt 
weinig ruimte in beslag. Het fietsverkeer 
zal worden bevorderd door de aanleg en 
het onderhoud van fietsroutes, door het 
scheppen van voldoende stallings-
mogelijkheden en door te zorgen voor 
fietsersvriendelijke verkeersregels. In 
nieuwbouwwijken zullen tegenover een 
enkele auto-ontsluiting verscheidene 
fietsontsluitingen worden gerealiseerd. 
 
14. Automobiliteit: beperking van de 
rij-rechten 
 
Absolute vermindering aantal auto's 
Net als zoveel andere vervuilende 
elementen neemt ook het aantal auto's toe 
in Nederland; al zes miljoen daarvan 
rijden inmiddels rond in ons land. De 
Groenen willen een vermindering van het 
aantal auto's en een vermindering van het 
autogebruik. Het beleid moet niet alleen 
gericht zijn op het gebruik van de auto 
maar ook op het bezit daarvan. Dat willen 
De Groenen overigens alleen als de 
alternatieven voor het particulier autobezit 
verder worden uitgebouwd. Projecten met 
een deelauto mogen rekenen op financiële 
ondersteuning. De tram keert in veel 
steden weer terug in het straatbeeld. 
Openbaar vervoer wordt goedkoper en het 
taxivervoer wordt als onderdeel daarvan 
gestimuleerd. 
 
Dorpsauto 
Analoog aan de succesvolle collectief 
beheerde dorpshuizen dient er een sti-
muleringsprogramma te komen voor 
dorpsauto’s, waarvan de hele gemeen-
schap gebruik kan maken. 
 
Vergunningenstelsel 
Goed flankerend beleid maakt het maat-
schappelijk draagvlak groter voor een 
algehele stop op het aantal auto's in 
Nederland. De Groenen zijn voorstander 
van een onderzoek naar de mogelijkheid 
van een vergunningenstelsel voor het 
hebben van een auto. In een soortgelijk 
dichtbevolkt land als Singapore wordt al 
jaren succesvol met dit systeem gewerkt. 
Gaat er een auto naar de sloop dan komt 
er een vergunning vrij voor de koop van 
een nieuwe wagen. Daarnaast zou het rijk 
niet-gebruikte 'autorechten' kunnen opko-Partijprogramma De Groenen 2002  
  
14 pen. Als tweede mogelijkheid wordt 
gedacht aan een quotering van het aantal 
kilometers of het aantal brandstofliters, 
via een geleidelijke vermindering daar-
van. Omdat het beleid van De Groenen 
gericht zal zijn op autocontingentering 
kunnen maatregelen als elektronische 
tolheffing en accijnsverhogingen 
(voorzover niet in overeenstemming met 
het buitenland) achterwege blijven. 
 
Normstelling 
Door strikte normstelling voor de uitstoot 
van auto's wordt tegelijkertijd de druk op 
autofabrikanten opgevoerd om te komen 
met voertuigen die milieuvriendelijker 
zijn. Op termijn mogen auto's in 
Nederland geen zwaar verontreinigde 
emissie uitstoten. Onderzoek naar 
voertuigen die spaarzaam gebruik maken 
van fossiele brandstoffen wordt 
uitgebreid. Te denken valt daarbij aan 
subsidies voor de elektrische auto die 
opgeladen wordt door zonnepanelen op 
het eigen dak, of thuis. Het gebruik van 
gas als brandstof wordt gestimuleerd.  
 
Fiscale maatregelen 
Belastingfaciliteiten die het autorijden 
bevorderen worden afgeschaft. Het OV-
gebruik vormt de grondslag voor reiskos-
tenvergoedingen. Het gebruik van diesel-
brandstof voor personenauto's, taxi's en 
bestelauto's wordt met fiscale maatregelen 
ontmoedigd. 
 
Parkeerbeleid 
Het lukt niet het autogebruik terug te 
dringen, mede doordat gemeenten geen 
streng parkeerbeleid voeren. De rijks-
overheid moet hier met dwingende par-
keerwetgeving op inspelen. Zo moet van 
rijkswege worden voorgeschreven dat alle 
bebouwde kommen onder eenzelfde regi-
me van parkeerrestricties komen te vallen. 
 
Autovrije zondag 
De overheid voert autovrije zondagen in, 
verplicht voor iedereen. In eerste instantie 
jaarlijks. De jaarlijkse autovrije zondag 
moet binnen drie jaar overgaan in een 
verplichte maandelijkse autovrije zondag. 
 
Verkeersveiligheid 
Een verkeersveilige leefomgeving wordt 
door steeds meer mensen gewenst. De 
Groenen denken daaraan bij te dragen 
door in eerste instantie de groei van het 
autoverkeer tegen te gaan. Ook de 
snelheid dient te worden begrensd. Op 
wegen waar de maximumsnelheid nu 50 
km/uur bedraagt, moet deze worden 
teruggebracht tot 30 km/uur, behoudens 
verbindingswegen. Op snelwegen wordt 
de limiet teruggebracht naar 90 km/uur. Automobilisten die herhaaldelijk zijn 
veroordeeld voor een overtreding die de 
verkeersveiligheid ernstig in gevaar 
brengt willen wij de rijbevoegdheid 
ontnemen. 
 
Vrachtverkeer 
Door het introduceren van een 
inhaalverbod voor het vrachtverkeer op 
bepaalde trajecten van het wegennet, 
vindt een betere doorstroming van het 
verkeer plaats. Vervoer naar binnensteden 
vindt in de nabije toekomst plaats via 
zogenoemde stadsdistributiecentra 
(SDC's). Kleinere, milieuvriendelijke 
vrachtwagens rijden vanaf die SDC's de 
goederen de stadskernen binnen. 
 
Elektronische snelweg 
De elektronische snelweg kan bijdragen 
aan een afname van het aantal gedwongen 
vervoersverplaatsingen. Door de voort-
durende telematica-ontwikkelingen is 
telewerken een alternatief geworden voor 
het werken op de zaak. De overheid dient 
meer dan in het verleden te investeren in 
deze ontwikkelingen. 
 
15. Belastinghervormingen: meer logica 
in het systeem 
 
Minder belasting op arbeid 
De onstuimige economische groei van de 
laatste jaren heeft verhuld hoe zwak ons 
systeem staat tegenover werkeloosheid. 
Nederland is de afgelopen jaren steeds 
rijker geworden. Maar de geluiden over 
het onbetaalbaar worden van de sociale 
zekerheid zijn niet van de lucht. Hoe valt 
dit te rijmen? 
Door de hoge belasting- en premiedruk op 
arbeid en de relatief lage prijzen van ener-
gie en grondstoffen worden bedrijven 
aangemoedigd tot investeringen in ener-
gievretende machines en tot een vlucht 
naar lage-lonenlanden. Ons fiscale stelsel 
geeft bedrijven dus zowel in groen als in 
sociaal-economisch opzicht de verkeerde 
prikkels: het maakt de productie meer 
vervuilend en pakt de werkloosheid 
onvoldoende aan. 
 
Vicieuze cirkel 
Het probleem is de manier waarop ons 
sociale-zekerheidsstelsel wordt gefinan-
cierd. Aan de ene kant leidt het afstoten 
van arbeid tot een daling van de sociale 
premies door bedrijven, terwijl er juist 
meer geld nodig is om het toegenomen 
aantal uitkeringen te betalen. Aan de 
andere kant leidt het aannemen van arbeid 
tot een stijging van de afgedragen 
premies, terwijl dit dan juist minder hard 
nodig is. Om bij een stijging van de 
werkloosheid de premie-inkomsten veilig te stellen is het dus noodzakelijk om de 
sociale premies te verhogen. Daardoor 
stijgen dan de loonkosten, wat tot gevolg 
heeft dat bedrijven mensen gaan ontslaan 
en hun prijzen opschroeven. Dit betekent 
nog meer werkloosheid en de noodzaak 
tot een verdere verhoging van de sociale 
premies. 
Er zit dus een systeemfout in ons sociale-
zekerheidsstelsel. Het afstoten van arbeid 
zou juist moeten leiden tot een verhoging 
van de afdrachten aan sociale premies 
door bedrijven. Het aannemen van arbeid 
zou juist beloond moeten worden met 
lagere afdrachten. 
 
Verschuiving premieheffing 
De Groenen willen de systeemfout in het 
sociale-zekerheidsstelsel aanpakken. Dit 
kan door de sociale-premiedruk te 
verschuiven van arbeid  naar toegevoegde 
waarde. Van de heffing die een bedrijf 
dan over de toegevoegde waarde gaat 
betalen mag vervolgens voor elke in 
dienst zijnde werknemer een bedrag 
worden afgetrokken ter grootte van de 
werkloosheidsuitkering die daarmee 
wordt bespaard. Het heffingspercentage 
wordt per bedrijfstak zodanig vastgesteld 
dat de sociale lasten die een bedrijf onder 
het nieuwe stelsel moet betalen gelijk zijn 
aan die onder het huidige stelsel. Deze 
financiering van de sociale zekerheid kost 
niets meer dan de financiering volgens het 
huidige stelsel. Zij leidt ertoe dat het 
aannemen van arbeid wordt beloond in 
plaats van bestraft, terwijl het afstoten van 
arbeid minder voordelig wordt omdat dan 
een uitkeringsequivalent minder kan 
worden afgetrokken. 
 
Bruto wordt netto 
De Groenen willen nog iets verder gaan 
en op termijn behalve de sociale lasten 
ook de loonbelasting op de toegevoegde 
waarde laten drukken. De heffing over de 
toegevoegde waarde wordt daarmee wel 
hoger, maar daar staat tegenover dat 
bedrijven in plaats van bruto lonen nog 
slechts netto lonen hoeven uit te betalen. 
Consequentie zal zijn dat we verlost 
worden van alle aftrekposten. Niemand 
hoeft er echter op achteruit te gaan, 
doordat de nettolonen, inclusief 
aftrekposten, gelijk blijven. 
 
Korte- en lange-termijnplan 
Deze verschuiving van loonbelasting en 
sociale lasten naar de toegevoegde waarde 
kan geleidelijk, per bedrijfstak worden 
ingevoerd. Het korte- en het lange-
termijnplan van De Groenen vloeien dan 
geleidelijk in elkaar over omdat dan 
steeds meer bedrijven nog slechts netto 
lonen uitkeren, zodat we ons uiteindelijk Partijprogramma De Groenen 2002  
  
15 niet meer druk hoeven te maken over het 
werkloosheid veroorzakende effect van te 
hoge bruto lonen. 
 
Winst in milieu-, sociaal en economisch 
opzicht 
Met een dergelijk fiscaal stelsel blijft 
volgens De Groenen de sociale zekerheid 
betaalbaar en wordt de werkloosheid sterk 
teruggedrongen. Ook kan een aanzienlijke 
winst worden geboekt in milieu-, sociaal 
en economisch opzicht. Door de daling in 
de arbeidskosten wordt het voor bedrijven 
relatief aantrekkelijker om op energie en 
grondstoffen te bezuinigen dan op arbeid. 
Dit zal tevens leiden tot innovatieve 
investeringen in milieutechnologie. 
Lagere arbeidskosten maken bovendien 
arbeidsintensieve activiteiten zoals ge-
zondheidszorg, onderwijs, onderzoek en 
ontwikkeling, reparaties, service en bio-
logische landbouw weer betaalbaar. Ver-
der maakt dit nieuwe stelsel de weg vrij 
voor de invoering van het basisinkomen. 
 
16. Duurzame economie: milieuwinst 
wordt bedrijfswinst 
 
Grenzen aan de groei 
De Groenen geloven niet in het sprookje 
van diverse regeringsnota's dat econo-
mische groei juist de redding van het 
milieu is. Volgens deze nota's zou door 
economische groei de technologische 
ontwikkeling gefinancierd kunnen worden 
die nodig is om de vervuiling per eenheid 
product terug te brengen. Economische 
groei betekent echter per definitie meer 
eenheden product. Dus: ook al zou de ver-
vuiling per eenheid afnemen, dan betekent 
dit nog geen afname van de vervuiling in 
zijn totaliteit (Het voorbeeld van de auto 
spreekt boekdelen: hoewel de motoren 
zuiniger worden, worden auto’s zwaarder 
en worden meer auto’s verkocht; het 
gevolg is dat er de afgelopen tien jaar de 
CO2 uitstoot niet is afgenomen).  
 
Vroeg of laat krijgen we de rekening van 
de vervuiling gepresenteerd. Het lijkt dus 
wel zo eerlijk om deze milieuschuld in de 
groeicijfers tot uitdrukking te brengen. De 
Groenen zijn dan ook voorstander van een 
omzetting van de economische groeicij-
fers in een Duurzaam Nationaal Product 
(DNP). Bovendien zijn er grenzen aan de 
groei. Enerzijds is de hoeveelheid 
grondstoffen en fossiele energie beperkt. 
Anderzijds raken de mogelijkheden om 
steeds efficiënter te produceren op den 
duur uitgeput. Er zijn steeds grotere 
investeringen nodig om de efficiëntie met 
een kleine stap te verbeteren. Een 
economisch systeem gebaseerd op een 
bronnenverslindende groei zal zichzelf dus uiteindelijk opblazen. 
 
Milieu-investeringen 
De Groenen willen daarom naar een 
andere groei toe. Deze is gebaseerd op 
lange-termijnperspectieven en duurzaam-
heid in plaats van op winstbejag voor de 
korte termijn. Het belang van de invoe-
ring van het hierboven beschreven groene 
fiscale stelsel is duidelijk. Dit stelsel 
stimuleert bedrijven om zuiniger om te 
gaan met onvervangbare natuurlijke 
bronnen. Dit is echter niet genoeg. 
Bedrijven moeten worden gestimuleerd 
om alle fasen van de levenscyclus van 
hun product milieuvriendelijk te maken. 
Hiervoor zijn vergaande veranderingen 
noodzakelijk: veranderingen in de 
gebruikte grond- en hulpstoffen, 
veranderingen aan technische installaties 
en het product, en aanpassingen om afval 
binnen en buiten het bedrijf te kunnen 
hergebruiken. Investeringen hierin zijn 
niet alleen goed voor het milieu, maar ook 
voor het bedrijf: imago-verbetering, meer 
efficiëntie, lagere milieuheffingen, minder 
kosten van opslag en storting van afval, 
een mogelijke verbetering in de kwaliteit 
van het product, grotere arbeidsveiligheid 
en verbeterde arbeidshygiëne. 
 
Korting op toegevoegde-waardeheffing 
De vruchten van dergelijke investeringen 
zullen echter pas op langere termijn 
geplukt kunnen worden. Daarom willen 
De Groenen extra kortingen op de 
toegevoegde-waardeheffing toepassen 
voor bedrijven die de totale levenscyclus 
van hun product milieuvriendelijker 
hebben gemaakt. Deze kortingen kunnen 
gefinancierd worden door BTW en 
accijnzen op milieuonvriendelijke 
producten en diensten te verhogen. 
 
Groei arbeidsintensieve en 
milieuvriendelijke bedrijvigheid 
Met het groene fiscale stelsel en de voor-
gestelde kortingen op de toegevoegde-
waardeheffing voor milieuvriendelijk 
producerende bedrijven willen De Groe-
nen een verschuiving bereiken van groei 
van vervuilende en arbeidsextensieve 
sectoren naar arbeidsintensieve en milieu-
vriendelijke bedrijvigheid. 
 
Bedrijfsleven/multinationals 
De Groenen willen dat het bedrijfsleven 
zich inspant om verantwoord te onderne-
men, zowel op sociaal gebied als op dat 
van het milieu en dat van de mensen-
rechten. Vooral multinationals dienen 
zich hierbij aan te sluiten, omdat zij een 
bijzondere verantwoordelijkheid hebben 
over de gehele wereld. Wij denken aan 
concrete verbeteringenop deze gebieden. Bedrijven worden verplicht om over hun 
internationale activiteiten verantwoording 
af te leggen in hun jaarverslag. 
Op eigen gebied zullen raden van 
commissarissen en raden van toezicht in 
het bedrijfsleven meer democratisering 
betrachten, bijvoorbeeld door middel van 
het inbrengen van meer invloed van 
werknemers en aandeelhouders; deze 
zullen meerdere (dan tot nu toe 
gebruikelijk is en zeker nu overheids-
commissarissen zullen verwdijnen) 
commissarissen moeten kunnen benoe-
men. Om werknemers te stimuleren zich 
op te werpen als commissaris willen De 
Groenen dat er meer scholingen en 
cursussen voor hen worden ingesteld. 
 
17. Basisinkomen: maakt arbeid 
goedkoper 
 
Individueel 
Als alternatief voor het huidig sociale-
zekerheidsstelsel kiezen De Groenen voor 
een individueel basisinkomen voor iedere 
Nederlander boven de 18 jaar. Het basis-
inkomen is een onvervreemdbaar inko-
men dat iedere burger krijgt, ongeacht 
zijn inkomsten uit arbeid of bezit en 
ongeacht het inkomen van een partner. 
Het basisinkomen verenigt sociale recht-
vaardigheid met individuele zelfstandig-
heid. 
 
Hard minimum 
De kern van de zaak is: minimum is 
minimum. Geen mitsen en maren; met het 
minimum mag niet worden gesjoemeld. 
De staat moet onvoorwaardelijk 
garanderen dat niemand daaronder kan 
zakken. Eventuele voorwaarden of 
verplichtingen (bijvoorbeeld om werk te 
zoeken) komen pas boven dat minimum 
aan de orde. Voor een dergelijk hard 
minimum is het basisinkomen de meest 
efficiënte vorm.  
 
Aanvullende uitkeringen 
Het basisinkomen vervangt alle bestaande 
regelingen voor het minimuminkomen. 
Niet méér dan dat. De WAO en de WW 
worden aanvullende uitkeringen, zoals het 
pensioen al een aanvullende uitkering is 
op de AOW. Personen die aantoonbaar 
(door lichamelijke of geestelijke gebre-
ken) niet in staat zijn extra inkomsten te 
verwerven, kunnen een aanvulling op het 
basisinkomen krijgen. 
 
Vijfhonderd euro 
Wie anno 2002 serieus over een basisin-
komen praat, heeft het over ongeveer 
 
500 per persoon per maand. Hoger kan 
niet, lager hoeft niet. Invoering kost onge-
veer à 10 miljard extra. De Groenen Partijprogramma De Groenen 2002  
  
16 willen dit financieren uit de door ons ge-
wenste heffing op de toegevoegde waarde 
of door de loonstijging gedurende enkele 
jaren te matigen. 
 
Geleidelijke invoering 
De invoering van het basisinkomen zal 
geleidelijk plaatsvinden. Mensen in 
loondienst krijgen het basisinkomen 
vermeld op het loonstrookje. Uitkerings-
gerechtigden krijgen in eerste instantie de 
keus tussen 
	
verplichtingen, of een hoger bedrag tegen 
de gangbare verplichtingen. Invoering via 
een negatieve voet van de inkomsten-
belastingvoet zien wij als een goede 
methode.  
 
Beter antwoord op flexibilisering 
De bedoeling van het basisinkomen is ie-
dereen te verzekeren van een volwaardige 
plaats in de samenleving. Het basisinko-
men mag natuurlijk niet ontaarden in een 
excuus om zich neer te leggen bij een 
tweedeling tussen werkenden en niet-wer-
kenden. Niets in het basisinkomen belet 
ons om (desgewenst) naar volledige werk-
gelegenheid te streven. Omgekeerd biedt 
het basisinkomen zoveel praktische voor-
delen, dat het ook bij volledige werkgele-
genheid de moeite waard is. Een van die 
voordelen is, dat mensen die iets bijver-
dienen niet op hun (basis-)uitkering wor-
den gekort. Het basisinkomen kan dus 
veel beter inspelen op de flexibilisering 
van de arbeidsmarkt dan het huidige soci-
ale stelsel. 
 
Stimulering samenwonen 
Een 'groen' voordeel van het basisinko-
men is, dat mensen die gaan samenwonen 
niet worden gestraft met verlies van hun 
uitkering. Daardoor zullen zij dat vaker 
doen, wat onder meer tot besparing op het 
energieverbruik en minder woningbouw 
kan leiden. 
 
Geëmancipieerd inkomensbeleid 
Zolang er nog geen basisinkomen is, 
steunen De Groenen ieder voorstel dat in 
de richting van een basisinkomen gaat. Te 
denken valt aan individualisering van de 
uitkeringen, invoering van een volksver-
zekering voor zorg ten behoeve van 
alleenstaanden met kinderen en verhoging 
van de belastingvrije voet. Deze maatre-
gelen en de invoering van het basisinko-
men kunnen gezien worden als het 
fundament voor een geëmancipeerd 
inkomens- en sociale-zekerheidsbeleid. 
 
18. Arbeidsmarkt: banen in de strijd 
tegen armoede 
 
Inkomensverschillen nemen toe Nederland is rijk. Het land kent tiendui-
zenden miljonairs. Van gekkigheid weten 
velen niet meer wat ze met het geld 
aanmoeten; een derde vliegvakantie, een 
derde auto en het huis vol met elektrische 
apparaten. Aan de andere kant staat een 
grote groep mensen die wel mag toekij-
ken, maar niet aan deze rijkdom mag zit-
ten. De inkomensverschillen zijn onder 
paars, een regering waarin nota bene de 
PvdA de premier levert, nog verder toege-
nomen. 
 
Relatief 
Toch valt het armoedeprobleem in Neder-
land te relativeren. De armoedegrens in 
ons land is voor miljoenen mensen in 
arme ontwikkelingslanden nog altijd een 
droomsalaris. Ondanks deze relativering 
is er wel degelijk sprake van een pro-
bleem. Toenemende inkomensverschillen 
leiden tot sociaal-psychologische proble-
men voor iemand die moeite heeft de 
eindjes aan elkaar te knopen, terwijl hij 
om zich heen ziet dat zo'n situatie ogen-
schijnlijk niet onvermijdelijk is. Verder 
heeft een onderzoek van het Rijksinstituut 
voor Volksgezondheid en Milieu (RIVM) 
aangetoond dat armoede ook in Nederland 
het fysieke welzijn aantast. Mensen met 
een laag inkomen leven gemiddeld vijf 
jaar korter dan mensen met een goede 
inkomenspositie, en verkeren gedurende 
hun leven twaalf jaar langer in een slechte 
gezondheid. 
 
Volledige werkgelegenheid 
De overheid heeft de taak om de sociaal-
economische structuur zodanig te organi-
seren, dat iedereen die wil werken ook 
daadwerkelijk aan de slag kan. Dat is de 
beste armoedebestrijding. Volledige 
werkgelegenheid is een doelstelling die 
vaak gezien wordt als utopie; een situatie 
die nooit meer zal wederkeren. Het losla-
ten van dit streven betekent evenwel dat 
veel mensen worden afgeschreven. Daar-
om is het noodzakelijk dat de overheid 
een actief beleid blijft voeren op dit front. 
De Groenen stellen een aantal maatrege-
len voor waardoor volledige werkgelegen-
heid daadwerkelijk in zicht komt. Ver-
schillende instrumenten uit ons program-
ma leiden tot aanzienlijk meer banen. 
 
Structurele maatregelen 
Allereerst zijn De Groenen voorstander 
van structurele maatregelen, zoals ver-
woord in hoofdstuk 15. Ze komen neer op 
fiscale maatregelen die leiden tot zowel 
meer werkgelegenheid als een 
zorgvuldiger omgaan met energie en 
grondstoffen. De productieheffing en de 
verhoging van de belastingvrije voet voor 
de minimum inkomens kunnen leiden tot tienduizenden extra banen, zonder dat het 
de staat iets kost. 
 
Flexibilisering 
Flexibilisering van de arbeidsmarkt is een 
trend die zich gestaag doorzet. De Groe-
nen zien deze ontwikkeling veeleer als 
een uitdaging dan als een gevaar voor de 
samenleving. Bovendien moet het basis-
inkomen worden ingevoerd, zodat de flex-
ibele werknemer niet constant wordt 
geconfronteerd met de sociale dienst en te 
grote fluctueringen in zijn of haar inko-
menspositie. Dan pas wordt flexwerk een 
volwaardig alternatief voor werkzoeken-
den. Met het basisinkomen van 	
maand per persoon kunnen duizenden 
mensen extra aan het werk komen. Met 
name laaggeschoolden profiteren hiervan 
en dit zijn nou net de mensen die het 
meeste hebben te lijden onder de werk-
loosheid. 
 
Melkertbanen 
Mensen die in het door ons voorgestelde 
systeem van productieheffing en basis-
inkomen toch niet in staat zijn op eigen 
kracht aanvullende werkzaamheden te 
vinden, krijgen in eerste instantie een 
zogenaamde 'Melkertbaan' in de collec-
tieve sector aangeboden. Het succes van 
de Melkertbanen heeft bewezen dat maat-
schappelijke en culturele instellingen 
grote behoefte hebben aan extra mens-
kracht, en dat uitkeringsgerechtigden 
dolgraag een zinvolle tijdsbesteding 
willen. Gezien dit succes willen De 
Groenen ook additionele banen creëren in 
sectoren als natuurbeheer, ecologisch 
verantwoorde landbouw, ontwikkelings-
samenwerking, openbaar vervoer en 
afvalverwerking. 
 
Scholingsprogramma's 
Door de vergrijzing en de ontgroening 
van de samenleving kan binnen 
afzienbare tijd krapte ontstaan op de 
arbeidsmarkt. De vraag naar geschikt 
personeel is in sommige sectoren al groter 
dan het aanbod. Veel ligt in de handen 
van die sectoren zelf. Bedrijven zullen 
zelf veel meer moeten investeren in 
scholingsprogramma's om de inzetbaar-
heid van werknemers te vergroten. De 
overheid heeft de taak de randvoorwaar-
den te verbeteren opdat meer mensen 
ongestoord aan (her)scholing kunnen 
deelnemen. Studeren met behoud van 
uitkering bijvoorbeeld wordt mogelijk 
gemaakt. Een en ander sluit aan bij de 
gedachte van de kenniseconomie.  
 
Ouderen 
De Groenen vinden dat ouderen net als 
jongeren het recht hebben zich in te zetten Partijprogramma De Groenen 2002  
  
17 voor de maatschappij op de manier die zij 
verkiezen. Daarom willen we de pen-
sioenleeftijd flexibiliseren, dat wil zeggen 
dat er geen moment meer zal zijn dat men 
verplicht moet stoppen met betaalde ar-
beid in loondienst. Leeftijdsdiscriminatie 
in het algemeen zal worden bestreden.  
 
Tegengaan niet-gebruik 
De armoede wordt met name veroorzaakt 
door de stijging van de huurlasten en de 
gemeentelijke heffingen. Het niet-gebruik 
van voorzieningen voor minima, zoals de 
individuele huursubsidie, kwijtschelding 
van gemeentelijke belastingen en de 
bijzondere bijstand, dient dan ook sterk te 
worden teruggedrongen. De huursubsidie 
wordt verhoogd. 
 
19. Ontwikkelingssamenwerking: 
uitgaan van eigen kracht 
 
Armste landen 
De toestand in de armste landen van de 
wereld is schrikbarend. Zowel schrijnende 
armoede als niets ontziende expansiedrift 
veroorzaken ecologische problemen. 
Bossen worden gekapt voor de energie-
voorziening, en voor honger vluchtende 
mensenmassa's laten een gesloopt land 
achter. Er is een massale, wereldwijde 
inspanning nodig om de armoede te 
bestrijden. Noodhulp is aardig, maar 
structurele oplossingen zijn geboden. 
 
Milieugebruiksruimte 
De Groenen vinden dat de milieuge-
bruiksruimte die er voor mensen is even-
wichtig moet worden verdeeld zodat voor 
iedereen op aarde een menswaardige 
ontwikkeling mogelijk is. Vanuit deze 
gezichtshoek nemen wij in het Westen 
ecologisch te veel ruimte in beslag. We 
zullen wat bescheidener moeten worden 
en ook anderen ruimte moeten gunnen. 
Samenwerking en herverdeling, gericht 
op een duurzame aarde: dát zijn de 
sleutelbegrippen voor internationale 
groene politiek. Over de gehele aardbol is 
een groene beweging in opkomst met het 
gemeenschappelijke motto: think 
globally, act locally (denk mondiaal, 
handel locaal). 
 
Gerichte ontwikkelingssteun 
Voor De Groenen zijn de talenten en de 
vermogens van de mensen zelf het uit-
gangspunt. Ontwikkelingssteun moet de 
mensen niet het werk uit handen nemen, 
maar belemmeringen slechten die mensen 
ondervinden als ondernemer, of als op-
bouwende kracht in de samenleving. On-
dernemerschap dient te worden gestimu-
leerd, evenals uitwisseling van kennis. Kwijtschelding van schulden is voor een 
aantal landen nodig om uit de negatieve 
spiraal te kunnen komen. Ontwikkelings-
hulp zal op een realistisch niveau gebracht 
moeten worden, zodat er binnen maxi-
maal 50 jaar mondiaal van een gelijke 
verdeling van de beperkte milieugebruiks-
ruimte sprake is. 
 
Export en import 
De Groenen zijn voorstander van een 
Europees beleid van gerichte protectio-
nistische maatregelen, zowel voor de 
export als voor de import. Basis moet zijn 
het principe 'zelf-afhankelijkheid'. De EU 
bepaalt of producten met minder 
ecologische gevolgen in Europa zelf 
kunnen worden geproduceerd. Is dat het 
geval dan worden die producten 
beschermd tegen ongewenste import. 
Exportproducten die elders verstorende 
effecten hebben horen niet te worden 
uitgevoerd. Export van landbouwover-
schotten moet tot het verleden behoren. 
Voor producten die worden ingevoerd 
behoort een eerlijke prijs te worden 
betaald. 
 
20. Migranten: de aarde delen 
 
Scheve verhoudingen 
Menselijkerwijs gesproken, dienen alle 
grenzen open te staan voor iedereen. Dit 
is voor de komende jaren echter een 
onhaalbare kaart. De huidige verhou-
dingen in de wereld maken dat onmo-
gelijk. Ze zijn, mede door onze eigen 
invloed in het verleden, ernstig scheef 
gegroeid. We zullen alles in het werk 
moeten stellen om de verhouding tussen 
Noord en Zuid in de wereld weer in 
evenwicht te krijgen. Zolang de ongelijk-
heid nog bestaat moeten wij een terug-
houdend toelatingsbeleid voeren, want 
ons land kan de toestroom anders niet aan. 
 
Europees vluchtelingenbeleid 
Het huidige regeringsbeleid is hierin 
echter doorgeslagen. Het beleid is te 
restrictief waardoor kwetsbare groepen 
het slachtoffer dreigen te worden. 
Uitzettingen naar zogenaamd veilige 
landen moeten direct worden stopgezet 
als uit rapporten van de Verenigde Naties 
en Amnesty International blijkt dat 
dergelijke landen helemaal niet zo veilig 
zijn. Nederland is geen eiland in de 
wereld en moet verantwoordelijkheid 
nemen voor zijn deel van de mondiale 
vluchtelingenstroom. De Groenen zijn 
bovendien van mening dat een rijk land 
als Nederland ook diep in de buidel mag 
tasten voor de opvang van vluchtelingen 
in de buurlanden van door oorlog getrof-
fen landen. Verder zijn we voorstander van een Europees vluchtelingenbeleid; 
niet om het aantal vluchtelingen in te 
dammen, maar om een meer evenwichtige 
spreiding tot stand te brengen. 
 
Illegalen 
Migranten zonder verblijfsvergunning, die 
soms al jaren in Nederland wonen, 
werken en belasting betalen, dreigen 
alsnog uitgezet te worden. Voor deze 
mensen, die vaak geheel in Nederland zijn 
geïntegreerd, moet in Nederland plaats 
zijn. Illegalen mogen niet worden 
uitgesloten van eerste levensbehoeften 
zoals gezondheidszorg en onderwijs. 
 
Integratie 
De inspanning van de overheid dient 
zowel gericht te zijn op inburgering van 
de vreemdeling als op tolerantie van de 
Nederlanders ten aanzien van andere 
culturen. Voor nieuwkomers zijn taal-
cursussen van groot belang, maar zij 
kunnen ook ingevoerd worden in het 
Nederlandse vrijwilligerswerk. De over-
heid kan 'stages' in de samenleving initi-
ëren, waarvan autochtonen en allochtonen 
beide profijt hebben. Ook mensen in 
afwachting van een beslissing over hun 
status moeten hieraan deel kunnen nemen. 
Voorop dient te staan dat burgers en 
gasten de Nederlandse cultuur kennen en 
respecteren. Nederlanders moeten zelf 
ook meer onderricht krijgen in de Neder-
landse cultuur en geschiedenis. Mensen 
die een permanente vergunning tot ver-
blijf aanvragen dienen onze taal afdoende 
te beheersen en enige kennis te hebben 
van onze cultuur. Ook dienen zij expliciet 
onze grondwet te onderschrijven. 
 
Migratiebeleid 
De Groenen vinden niet dat het beleid de 
migratiestromen moet volgen, maar dat de 
migratiestromen het beleid moeten vol-
gen. Er dienen projecten te komen voor 
remigratie en emigratie. De regels voor 
vrijwillige terugkeer moeten worden ver-
soepeld. 
 
21. De Europese Unie: uitbreiden en 
integreren 
 
Beleid van de Europese Unie 
De Groenen willen dat Nederland zich in 
de Europese Unie inzet voor een beleid 
dat meer gericht is op milieubehoud en 
werkloosheidsbestrijding dan op econo-
mische groei. Samen met de Europese Fe-
deratie van Groene Partijen willen wij 
ijveren voor ecologische belastinghervor-
mingen die leiden tot een zorgvuldiger 
omgaan met energie en grondstoffen en 
tot goedkopere werkgelegenheid. Wij 
staan sceptisch tegenover grote investe-Partijprogramma De Groenen 2002  
  
18 ringen in de infrastructuur op Europees 
niveau.  
 
Uitbreiding Europese Unie 
De Groenen hopen spoedig Polen, Tsje-
chië, Slowakije, Slovenië, Hongarije, Est-
land, Letland, Litouwen, Malta en Cyprus 
te kunnen verwelkomen als nieuwe leden 
van de Europese Unie. Wij verwachten 
dat Roemenië en Bulgarije spoedig zullen 
volgen. Na de uitbreiding van de Europe-
se Unie tot 27 leden willen wij dat de Eu-
ropese Commissie de mogelijkheden van 
toetreding van Moldavië, Oekraïne en 
Rusland onderzoekt. Wij staan sceptisch 
tegenover de kandidatuur van Turkije. 
Wij willen dat Turkije de rechten van de 
Koerdische minderheid aanzienlijk verbe-
tert.  
Wij willen het Europese Parlement niet 
vergroten. Als norm voor de besluitvor-
ming willen we dat Europese wetgeving 
ontstaat door een voorstel van de Europe-
se Commissie, die door het Europees Par-
lement en een gekwalificeerde meerder-
heid van de Raad van Ministers wordt 
goedgekeurd. 
 
Europese veiligheidsstructuur 
De Groenen ondersteunen de militaire 
integratie binnen de Europese Unie. 
Voorop staat dat Nederland en elke staat 
het soevereine gezag houdt over zijn 
krijgsmacht en in staat blijft deze krijgs-
macht onder een gemeenschappelijk com-
mando weg te halen. Uitbreiding van de 
NAVO is voor ons acceptabel als ook Rusland en de Oekraïne uitzicht op vol-
waardig lidmaatschap wordt geboden.  
 
22. Internationaal beleid: een vredige 
en democratische wereld 
 
Constructieve rol Nederland 
Democratie, respect voor ons leefmilieu, 
respect voor de verscheidenheid en eigen 
waarde van volken en culturen en een 
rechtvaardige verdeling van de welvaart, 
dat zijn onze uitgangspunten voor het 
buitenlands beleid. Dit moet ertoe leiden 
dat de aarde leefbaar blijft, voor een be-
volking die zich op den duur getalsmatig 
zal stabiliseren. Nederland kiest, als het 
aan De Groenen ligt, voor een construc-
tieve rol in de grote internationale organi-
saties. Feller dan tot nu toe zal ons land 
zich inzetten voor een groene wereld. 
 
Vrede afdwingen 
Voor wereldvrede is meer nodig dan 
goede wil. De Groenen zijn blij met de 
instelling van het Internationaal Strafhof. 
Wij vinden het echter een kwalijke zaak 
dat de Verenigde Staten, het land dat 
veruit het meeste oorlog voert, niet wil 
ratificeren. Wij willen dat tekort aan-
vullen met Europese of nationale wetge-
ving. De Groenen pleiten voor bindende 
rechtspraak door het Internationaal 
Gerechtshof voor alle landen.  
 
Verenigde Naties 
Wij willen dat Nederland in de Verenigde 
Naties opkomt voor de daarin niet verte-genwoordigde volkeren, zoals onder meer 
de Inuit, de Tibetanen, de Koerden, de 
Palestijnen en de Indianen. Nederland zal 
voorstellen om sancties op te leggen aan 
landen die de internationale gedragscode 
betreffende wapenhandel schenden. Wij 
willen ook een aanscherping van deze 
gedragscode, zodat de productie en ver-
spreiding van antipersoneelsmijnen en 
andere inhumane wapens tot het verleden 
gaan behoren.  
 
Veiligheidsraad 
De Groenen willen de representativiteit 
van de Veiligheidsraad vergroten door het 
permanente lidmaatschap af te schaffen 
en het aantal zetels te verhogen. Met het 
afschaffen van permanente leden vervalt 
ook het vetorecht.  
 
Groen Mobiele Brigade 
Het Nederlandse leger kan bij grote 
milieurampen in binnen- en buitenland 
worden ingezet als Groen Mobiele Bri-
gade. Geweldloze weerbaarheid is een 
belangrijke methode voor verzet tegen 
onderdrukking. Wij willen dat het Minis-
terie van Defensie hiervoor cursussen 
organiseert ten behoeve van vakbonds-
mensen, journalisten, onderwijzers en 
studenten in landen waar de democratie 
kwetsbaar is. 
 
Aldus vastgesteld op 15 december 2001 te 
Utrecht door het 27e partijcongres van De 
Groenen 
 
 
 
 
 
 
 
 
 
 
 
 
 
 
De Groenen 
Postbus 1251 
3500 BG  UTRECHT 
Tel.: 030-2381700 
Fax: 030-2381701 
E-mail: info@degroenen.nl 
Website: www.degroenen.nl 