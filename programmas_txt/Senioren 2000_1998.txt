kl-niore2  
en 
Senioren 2000 
Bouwstenen voor de 21e eeuw 
Verkiezingsprogramma 1998 - 2002 
- door congres vastgestelde tekst - VERKIEZINGSPROGRAMMA SENIOREN 2000 
ALGEMENE UITGANGSPUNTEN 
Senioren 2000 is een politieke partij in opbouw; een partij die zich nauw verwant 
weet met de emancipatiebeweging voor ouderen en daar deel van uitmaakt. 
Senioren 2000 komt op voor het persoonlijk en maatschappelijk welzijn van alle 
mensen. Senioren 2000 vindt dat jong en oud samen verantwoordelijk zijn voor de 
samenleving, en dat ouder worden en ouder zijn een voorrecht is. 
De emancipatie van de senioren is door henzelf op de maatschappelijke en politieke agenda 
geplaatst. De afgelopen decennia is de situatie van de senioren in de samenleving radicaal 
van karakter veranderd. Enerzijds is door de economische omstandigheden de leeftijd waarop 
men 'oud' wordt genoemd aanzienlijk verlaagd, naar 55 jaar en nog jonger, waardoor 
jongere senioren vaak ten onrechte een etiket van passiviteit krijgen opgeplakt. Anderzijds 
zorgt de ontwikkeling van de medische technologie ervoor dat steeds meer mensen tot op 
hoge leeftijd actief en vitaal zijn. Het doorgaande proces van individualisering resulteert in 
een levensstijl die gebaseerd is op zelfredzaamheid. Dit alles leidt tot een snel groeiende 
bevolkingsgroep van actieve, zelfstandige en mondige senioren. Maar helaas leidt deze 
individualisering ook tot een aanmerkelijke vervaging van de collectieve 
verantwoordelijkheid. Zwakkeren in de samenleving komen hierdoor in de verdrukking. 
In de twintigste eeuw, die bijna achter ons ligt, is het politieke handelen beheerst geweest 
door de tegenstelling tussen werknemers- en werkgeversbelangen. Deze belangenstrijd werd 
vooral gekenmerkt door het stellen van eisen. In de huidige Nederlandse overleg-economie is 
deze klassieke 'links-rechts'-tegenstelling langzamerhand achterhaald. 
De individuele burgers hebben de afgelopen decennia, mede onder invloed van een breder 
onderwijsaanbod, ontzuiling, welvaartsontwikkeling en de toegang tot een pluriform en 
wereldwijd media-aanbod, meer en meer de verantwoordelijkheid voor het eigen bestaan 
op zich genomen. De overheid zal zich in de toekomst vooral bezighouden met het 
scheppen van randvoorwaarden, waarbinnen individuele burgers, groepen van burgers, 
maatschappelijke instellingen en bedrijfsleven vorm kunnen geven aan hun eigen 
verantwoordelijkheden.  'Civil  society' en pressiegroepen zullen daarbij een steeds 
belangrijker rol spelen. 
Senioren 2000 is van mening dat in de komende jaren en in de eerste helft van de 
eenentwintigste eeuw, wanneer de vergrijzing haar hoogtepunt bereikt, de politieke prioriteit 
moet liggen in het verbeteren van de kwaliteit van het bestaan. Dit kan niet zonder 
solidariteit tussen de generaties en tussen de hogere en lagere inkomensgroepen. 
Solidariteit is nodig om de AOW als basispensioen te garanderen en te kunnen voorzien 
in een pakket collectieve voorzieningen dat bruikbaar is voor de samenleving. 
Senioren 2000 kiest voor een samenleving waarin de mens en de zorg voor elkaar centraal 
staan! 
Zorg is een groot goed in het menselijk bestaan en een vitale en onmisbare activiteit van het 
sociale leven. Zorg is ook het politieke uitgangspunt voor de inrichting van een duurzame 
samenleving. Het is de taak van de huidige generaties om aan volgende generaties een 
bruikbare wereld door te geven. Vanuit deze visie wil Senioren 2000 ruimtelijke en sociale 
1 toekomst-scenario's uitwerken. 
Senioren 2000 wil dat ouderen volop kunnen deelnemen aan de samenleving in al haar 
facetten. Hiertoe is het nodig dat belemmeringen die deze maatschappelijke participatie 
blokkeren, worden weggenomen. Mede om die reden verzet Senioren 2000 zich tegen 
leeftijdsdiscriminatie. 
Binnen de Nederlandse overleg-economie moeten ouderen kunnen deelnemen aan die 
overlegorganen, die beslissingen nemen over zaken die senioren aangaan, zoals de 
oudedagsvoorzieningen. 
Tot op heden ontbreken de ouderen als partner in de overlegorganen van werkgevers- en 
werknemersorganisaties. Senioren 2000 bepleit een wettelijke regeling om de senioren als 
derde sociale partner te erkennen. 
De diverse overheden moeten een beleid voeren dat vrije keuzemogelijkheden insluit. Op de 
terreinen gezondheidszorg, ouderenzorg, wonen, mobiliteit, arbeid en inkomen moet 
keuzevrijheid bestaan. In het treffen van algemene voorzieningen wordt vooraf bezien of deze 
voorzieningen bruikbaar, bereikbaar en toegankelijk zijn voor senioren. Om die reden bepleit 
Senioren 2000 de invoering van een Ouderen-Effect Rapportage. 
In de Tweede Kamer maakt de fractie van Senioren 2000 zich sterk voor de belangen van de 
senioren. Hierbij zet zij zich niet af tegen de belangen van andere generaties. 
Onder senioren leeft het besef dat oud en jong samen verantwoordelijk zijn voor de 
samenleving! Senioren 2000 komt op voor het persoonlijk en maatschappelijk welzijn van 
senioren én jongeren, mensen met een handicap en diegenen die moeten rondkomen van een 
sociaal minimum. Kortom: voor allen die zorg behoeven. 
SENIOREN 2000 STAAT VOOR HET VERBETEREN VAN DE KWALITEIT VAN 
ONZE SAMENLEVING! KERNPUNTEN VAN BELEID 
DEMOGRAFISCHE ONTWIKKELINGEN 
ALGEMEEN BELEID 
Er moet een structureel overheidsbeleid komen om de ouder wordende 
'baby-boomers'  van de jaren veertig en vijftig op te vangen. 
Toelichting. 
In de afgelopen 25 jaar nam het aantal inwoners van 55 jaar en ouder met bijna 40% toe tot 
ruim 3,5 miljoen. Voor de komende 25 jaar wordt een toename met 60% verwacht. Deze 
versnelling in de groei van de oudere bevolking houdt verband met de 'Baby Boom', de 
geboortegolf van de jaren veertig en vijftig. De versnelde groei van het aantal senioren zal op 
betrekkelijk korte termijn merkbaar zijn op de arbeidsmarkt: bij ongewijzigd beleid zijn 
vraag en aanbod niet langer in evenwicht. Na 2010 zal dit ook merkbaar worden bij de 
financiële oudedagsvoorzieningen. 
Tevens zal deze groei leiden tot schaarste aan seniorenwoningen. Op de grote nieuwbouw-
locaties worden momenteel vooral eengezinswoningen gebouwd. Om het bouwen van meer 
seniorenwoningen mogelijk te maken is een evenwichtige bestemming van de schaarse ruimte 
nodig. 
OPENBAAR BESTUUR 
Iedere bestuurslaag dient doelmatig, slagvaardig, competent en democratisch te 
functioneren. Het open debat in de politiek moet worden hersteld. Het doen en 
laten van de overheden moet worden gecontroleerd op rechtmatigheid en 
doelmatigheid. 
Senioren 2000 bepleit een departementale herindeling. 
Senioren 2000 bepleit een masterplan Bestuurlijke (her-)indeling van Nederland. 
Toelichting 
De kwaliteit van de democratie moet worden verbeterd. Daarvoor is nodig dat het primaat 
van de politiek wordt hersteld. 
Het openbaar bestuur op gemeentelijk, provinciaal en rijksniveau moet worden beperkt tot de 
hoofdlijnen. Overproductie van beleid moet worden voorkomen. De controle op het 
functioneren van het openbaar bestuur wordt ernstig belemmerd, onder andere als gevolg van 
de overvloedige stroom informatie in de vorm van rapporten, nota's en dergelijke. Het 
efficiënt besturen komt hierdoor in het gedrang. De papierstroom moet daarom aanzienlijk 
worden teruggedrongen. 
Om verspilling van overheidsgelden tegen te gaan, dient er een nauwgezette 
voortgangscontrole plaats te vinden door de volksvertegenwoordiging over de wijze waarop 
door de regering wordt omgegaan met de conclusies uit de rapportages van de Algemene 
Rekenkamer 
De dienstverlening en de voorlichting aan de samenleving moeten klantvriendelijker zijn. 
91 Senioren 2000 bepleit de invoering van één-loket-functies. 
Het benoemen van gedeputeerden en wethouders moet gebeuren door en vanuit de gekozen 
leden van respectievelijk Provinciale Staten en Gemeenteraden. De instelling van een 
Rekenkamer voor provincies en gemeenten is een vereiste. 
De verdeling van overheidstaken over de verschillende ministeries is het historisch gegroeide 
resultaat van politiek opportunisme en belangenstrijd. 
Het aantal ministeries kan worden verminderd. Dat is niet alleen kostenbesparend maar ook 
efficiënter. Te vaak is voorgekomen dat voorstellen van het ene ministerie niet strookten met 
de ideeën van een ander ministerie. Frappante voorbeelden zijn de besluitvorming over 
Schiphol, de Hogesnelheidslijn (HSL) en de Betuwelijn. 
Senioren 2000 denkt dat kan worden volstaan met een aantal kernministeries: 
volkshuisvesting, ruimtelijke ordening, milieu, verkeer en waterstaat, landbouw, 
natuurbeheer en Visserij kunnen onder één ministerie vallen. Volksgezondheid, welzijn en 
sociale zaken kunnen eveneens in één ministerie worden samengebracht. Daarnaast kan nog 
gedacht worden aan buitenlandse zaken, ontwikkelingssamenwerking en defensie onder één 
ministerie. Een samenvoeging van binnenlandse zaken en justitie ligt voor de hand, vooral als 
men ernaar streeft om de politie onder de bevoegdheid van één ministerie te brengen. 
Bij de uitdunning van het pakket voor de gezondheidszorg en de opeenstapeling van de eigen 
bijdragen is nauwelijks gekeken naar de inkomensgevolgen voor de laagst betaalden en de 
armoedeval voor hen die net boven het minimum zitten. 
Senioren 2000 is van mening dat de komende kabinetsperiode moet worden benut om een 
plan te maken dat Nederland in één keer herindeelt. Daarbij dient rekening te worden 
gehouden met stedelijke en landelijke gebieden, infrastructuur en historische en 
landschappelijke waarden. 
Bestaande provinciegrenzen zijn daarbij niet langer onaantastbaar en inwoneraantallen niet 
maatgevend. Dit houdt tevens in dat alle huidige plannen met betrekking tot herindeling en 
stadsprovincies van tafel moeten. Behalve ruimtelijke en sociale toekomstscenario's dient er 
ook een bestuurlijk scenario 2030 te komen. BESTRIJDING VAN LEEFTIJDSDISCRIMINATIE 
Het verbod op leeftijdsdiscriminatie moet worden opgenomen in de grondwet. 
Leeftijd mag geen rol spelen bij werving, selectie en ontslag. 
Over de versterking van de positie van de oudere werknemer in het arbeidsproces 
zal een omslag in het denken dienen plaats te vinden. 
Toelichting 
Als gevolg van een dalend geboortecijfer zal in de komende decennia in toenemende mate 
een beroep moeten worden gedaan op de oudere werknemer. Oudere werknemers hebben een 
intrinsieke waarde voor het arbeidsproces. Door bijscholing en deskundigheidsbevordering 
kan deze waarde in stand worden gehouden. 
Er moeten onafhankelijke vertrouwenspersonen worden benoemd bij wie gevallen van 
leeftijdsdiscriminatie kunnen worden gemeld. De overheid, als grootste werk gever, moet 
hierbij een voorbeeldfunctie vervullen. In sociale jaarverslagen moeten overheidsinstellingen 
en het particuliere bedrijfsleven zich verantwoorden voor de wijze waarop zij een niet-
discriminatoir leeftijdsbeleid voeren. 
Senioren 2000 wijst demotie (het verlagen in rang en salaris) af. 
OUDEREN-EFFECT RAPPORTAGE 
In het beleidsproces van de overheid (rijk, provincie en gemeente) moeten 
Ouderen-Effect Rapportages worden uitgebracht. 
Toelichting 
Het overheidsbeleid moet worden afgestemd op een breed scala aan behoeften van ouderen. 
Er moeten instrumenten worden ontwikkeld waarmee beleidsvoornemens van overheden te 
toetsen zijn op de gevolgen voor ouderen. 
ARBEID EN INKOMEN 
De participatie van oudere werknemers aan het arbeidsproces is mede uit 
fmancieel-economisch oogpunt noodzakelijk. 
Toelichting 
De geringe arbeidsdeelname van senioren zal in toenemende mate als een belangrijk 
maatschappelijk probleem worden ervaren. Slechts een kwart van de bevolking tussen de 55 
en 64 jaar heeft betaald werk. Twee op de vijf mannen en één op de acht vrouwen in deze 
leeftijdscategorie verrichten nog betaald werk. Van de 60- tot 64-jarigen heeft zelfs niet meer 
dan één op de zes mannen en één op de twintig vrouwen werk. Door de omvangrijke 
uittreding van senioren uit het arbeidsproces leveren ouderen een geringere bijdrage aan de 
financiering van de collectieve voorzieningen dan werkenden. Mede doordat de laatste jaren 
ouderen gestimuleerd werden ruim voor hun 65e jaar de arbeidsmarkt te verlaten, heeft de 
indruk postgevat dat ouderen geen 'productieve' bijdrage meer willen en kunnen leveren aan 
de samenleving. Werkgevers investeren niet meer in oudere werknemers. Werklozen boven 
de 45 jaar hebben nauwelijks een kans om nog aan het werk te komen. 
5 Indien maatschappelijke ontwikkelingen het voor Ouderen noodzakelijk maken langer aan het 
arbeidsproces te blijven deelnemen, zullen politiek en werknemers- en 
werkgeversorganisaties met spoed een daarop aangepast beleid moeten ontwikkelen. Reeds in 
een zeer vroeg stadium zal er binnen de arbeidsorganisaties een totaalpakket van sociaal 
beleid moeten worden ontwikkeld. De oudere werknemer van morgen zal anders spoedig de 
gevolgen van een slecht beleid ondervinden: geen andere mogelijkheid blijft voor hem open 
dan de WAO! Een leeftijdsbewust personeelsbeleid moet dit probleem tegengaan. Door 
middel van flexibele pensionering, recht op deeltijdwerk en regelingen voor zorg- en 
calamiteitenverlof, alsmede door invoering van loopbaanonderbrekingen werknemers 
gedurende hun carrière gemotiveerd blijven om deel te nemen aan het arbeidsproces. 
Extra aandacht moet worden besteed aan de positie van vrouwen op de arbeidsmarkt. Door 
herintreding te bevorderen kan worden voorkomen dat vrouwen na hun pensionering tot 
armoede veroordeeld worden. 
RECHT OP ARBEID 
Senioren 2000 is voorstander vaneen sociaal recht op arbeid. Zij die kunnen 
werken moeten ook in staat worden gesteld te werken. 
Toelichting 
Met hen die geen werk kunnen vinden moet een herintredingscontract worden afgesloten. 
Daarin wordt bepaald op welke wijze de toetreding tot de arbeidsmarkt plaats vindt. 
Uitkeringsgerechtigden dienen met behoud van uitkering werkzaamheden te verrichten in de 
maatschappelijke dienstverlening. 
Het begrip arbeid moet een ruimere invulling krijgen dan alleen maar loonvormende 
(betaalde) arbeid. Veel vrijwilligerswerk heeft een toegevoegde maatschappelijke waarde. Dit 
werk ten behoeve van de samenleving en de medemens moet dan ook gewaardeerd worden. 
Mogelijkheden zijn: collectieve verzekeringen van vrijwilligers, verruiming van de fiscaal 
toegestane onkostenvergoedingen en verbetering van de mogelijkheid tot 
deskundigheidsbevordering. Tevens kan worden gedacht aan het formeren van een 
'vrijwilligers-pool', waarbij het mogelijk moet zijn zich collectief te verzekeren voor een 
aanvullend pensioen. 
RECHT OP EEN REDELIJK INKOMEN 
Senioren 2000 wil een beleid van inkomens- en koopkracht-garanties. 
Toelichting 
Mensen die buiten hun schuld niet meer kunnen werken behoren door de samenleving op een 
menswaardige manier onderhouden te worden. De post-actieven mogen niet worden 
uitgesloten van de voordelen van de economische groei. Zij moeten een kôopkracht-garantie 
krijgen nadat er een koopkracht-reparatie heeft plaatsgevonden. 
Het verschil tussen minimumloon en uitkering moet voldoende groot zijn: de prikkel voor 
werkzoekenden om te blijven zoeken naar betaalde arbeid blijft daardoor aanwezig. Voorkomen moet worden dat huishoudens met een inkomen net boven de 
kwijtscheldingsgrenzen een armoedeval doormaken. Het is de plicht van de overheid om 
armoede door middel van generiek beleid te bestrijden. 
Bijna 80% van de ouderen-huishoudens heeft inkomsten uit een aanvullend pensioen. 
Daarvan heeft 75 % tevens inkomsten uit arbeid, uit winst, uit vermogen of uit de sociale 
uitkeringen, ingebracht door jongere huisgenoten. De AOW blijft, met een aandeel van 45 %, 
de belangrijkste bron van inkomsten voor ouderen. Bij alleenstaanden is dat aandeel groter. 
(57% bij alleenstaande vrouwen; zij hebben immers veelal geen pensioen opgebouwd.) 
Sinds begin jaren tachtig delen ouderen niet evenredig in de groeiende welvaart. Hierdoor is 
hun inkomen achtergebleven bij de ontwikkeling van het modale loon en hebben zij inmiddels 
een koopkrachtachterstand van ongeveer 20% opgelopen. Daarnaast zijn de huren en de 
gemeentelijke belastingen explosief gestegen. Ongeveer tweederde van de ouderen heeft een 
inkomen dat beneden het niveau van het modale inkomen ligt. Van hen is 84% alleenstaand. 
Terwijl de inkomsten-ontwikkeling van ouderen achterblijft geven ouderen meer dan het 
gemiddelde uit aan wonen en verzorging en minder aan ontwikkeling, ontspanning, verkeer 
en kleding. De kosten voor wonen, zorg en gezondheidszorg zijn de afgelopen jaren fors 
gestegen. Vooral ouderen met een inkomen dat lager is dan 150% van het sociale minimum, 
maken een armoedeval door. Zij moeten schulden maken of interen op hun vermogen. Zij 
moeten bijvoorbeeld de sterk gestegen woonlasten compenseren door minder geld uit te 
geven aan voeding. 
Ook de post ziektegebonden uitgaven kan bij chronisch zieken en mensen met een handicap 
stijgen tot 20% van het inkomen. De eigen bijdragen in de gezondheidszorg zijn mede 
oorzaak van de armoedeval van vele ouderen. Het is onaanvaardbaar dat mensen in hun 
derde levensfase worden veroordeeld tot armoede. Senioren 2000 pleit voor een 
inkomenspositie van senioren die participatie en integratie van ouderen in de samenleving 
mogelijk maakt. Het sinds 1980 opgelopen koopkrachtverlies van de AOW moet worden 
ingelopen. 
PENSIOENEN 
De AOW moet als basis-pensioen worden gehandhaafd. 
De AOW moet inkomensonafhankelijk en welvaartsvast zijn. 
De Algemene Nabestaanden Wet moet worden ingetrokken. 
Geen aantasting van de aanvullende pensioenen. 
Toelichting 
Senioren 2000 wil vasthouden aan de solidariteitsbeginselen van de AOW. De AOW moet 
gekoppeld worden aan de loonontwikkeling. Grondsiagverbreding, fiscale maatregelen en 
meer werkgelegenheid moeten de AOW voor de toekomst zekerstellen. De financiering van 
de zogenaamde AOW-pot moet een onderdeel van de begrotingsstructuur van de overheid 
worden. 
Pensioenopbouw moet verplicht worden gesteld. Voorkomen moet worden dat door 
deeltijdwerken, flexwerken en uitkeringsperioden pensioenbreuken ontstaan. De Algemene Nabestaanden Wet (ANW) is binnen de sociale wetgeving een schandviek op 
het blazoen van het paarse kabinet. Deze wet moet dan ook met spoed worden gewijzigd in 
een wet die recht doet aan de ontstane noden van vele weduwen en alleenstaande vrouwen 
die hun financiële positie niet kunnen verbeteren door werken of door het opbouwen van een 
pensioen. Senioren 2000 zal alles in het werk stellen dit doel te bereiken. 
Vertegenwoordigers van de pensioengerechtigden moeten in de besturen van 
pensioenfondsen worden opgenomen. 
LASTENDRUK 
Senioren 2000 pleit voor lastenverlichting voor de burgers. 
Toelichting 
Veel Nederlanders hebben een spaarpot gevormd door de aankoop van een huis. Het eigen 
huis is een vorm van oudedagsvoorziening. Veel mensen met een eigen huis en een klein 
pensioen komen na hertaxatie van hun huis in het kader van de Wet Onroerende Zaken 
(WOZ) in grote problemen. Zij worden hoger aangeslagen voor de vermogensbelasting, het 
huurwaardeforfait in de inkomstenbelasting stijgen, de onroerendzaakbelasting (OZB) stijgt 
evenals de heffingen van het Waterschap. 
Senioren 2000 is voorstander van een -geleidelijke afschaffing van de vermogensbelasting. 
Senioren 2000 is tegen het heffen van vermogensbelasting op vermogens kleiner dan f1. 
500.000,00. De hypotheekrente van de eerste hypotheek blijft gehandhaafd als aftrekpost 
voor de inkomstenbelasting. 
Aan de ongebreidelde groei van de gemeentelijke belastingtarieven moet op korte termijn een 
halt worden toegeroepen! De inningskosten moeten worden teruggedrongen. 
ECONOMISCHE EN MONETAIRE UNIE  (EMU)  
De invoering van een Europees sociaal minimum mag niet in strijd zijn met het 
Nederlandse stelsel van sociale zekerheid. 
Toelichting 
Senioren 2000 maakt zich zorgen over het hoge tempo waarin de Europese samenwerking 
gestalte krijgt. Een groot aantal landen moet de toetredingsnorm nog waar kunnen maken. 
De Nederlandse regering moet zich verzetten tegen het hanteren van Europese normen die 
ons sociale stelsel ongunstig beïnvloeden. Ons stelsel van oudedagsvoorzieningen mag geen 
achterstand oplopen door toetreding tot de Europese Monetaire Unie. 
FINANCIËN 
Senioren 2000 is voorstander van een behoedzaam groeiscenario. 
Senioren 2000 is voorstander van een sluitende begroting Incidentele meevallers moeten worden gebruikt voor het verlagen van het 
financieringstekort en voor het repareren van de koopkracht van de AOW. 
Toelichting 
Senioren 2000 is van oordeel dat zorgvuldig moet worden omgesprongen met de beschikbare 
middelen. Nederland doet het momenteel goed op de wereldmarkt. De structurele groei van 
het arbeidsaanbod is hoger dan in de rest van Europa. Wel wordt een vertraging van deze 
groei voorzien. 
Nederland heeft qua concurrentiepositie, winstgevendheid, investeringsquote en 
overheidstekort een betere uitgangspositie dan de meeste andere Europese landen. 
De vooruitzichten zijn weliswaar gunstig, maar door conjunctuurschommelingen is het zeer 
wel mogelijk dat binnen enkele jaren de conjunctuurgolf daalt en de gunstige vooruitzichten 
zich wijzigen. Een behoedzaam groeiscenario resulteert in een groei van het BPP van 
gemiddeld 2% per jaar. Een dergelijk scenario sluit beter aan op de groei van het 
arbeidsaanbod voor de komende jaren. Een dergelijke ontwikkeling past naar de mening van 
Senioren 2000 ook beter in de Nederlandse overlegeconomie. 
INVESTEREN IN ZORG 
Senioren 2000 wil voorkomen dat een tweedeling in de gezondheidszorg ontstaat, 
waarbij 'productieven' voorrang krijgen op postactieven en inactieven. 
Senioren 2000 wil speciale zorg voor de volgende groepen in de samenleving: 
* de bij hun geboorte lichamelijk en/of geestelijk gehandicapten en hun familie; 
* de zwaar geestelijke gehandicapten met ernstige gedragsstoornissen en hun 
familie; 
* bewoners en werkers in de verpleeg- en verzorgingstehuizen; 
* de thuiszorg-cliënten en hun verzorgers; 
* de mensen die buiten hun schuld in de Wao, WW, WAZ, Wajong of ABW 
terecht zijn gekomen. 
Senioren 2000 wil voor uitkeringsgerechtigden die in de zorgsector willen gaan 
werken, de mogelijkheid openen bij te verdienen met behoud van uitkering. 
De overheid is primair verantwoordelijk voor een goed en betaalbaar aanbod van 
(gezondheids)zorg. 
Inperking van de macht van de zorgverzekeraars. 
Ziekenfondsen moeten weer regionaal gaan werken. 
Toelichting 
Als gevolg van de groei van het aantal ouderen zal het beroep op de gezondheidszorg 
toenemen. Een volumegroei van 3 % per jaar is daardoor noodzakelijk. De huidige 
wachtlijsten-problematiek in de gezondheidszorg heeft geleid tot de onzalige discussie over 
wie het eerst geholpen moet worden. 
Senioren moeten verzekerd zijn van voldoende zorg, in het bijzonder gezondheidszorg. Aan 
ziektekostenverzekeraars moet een acceptatieplicht worden opgelegd. 
9 Er dient een einde te worden gemaakt aan de opeenstapeling van eigen bijdragen in de 
gezondheidszorg. Het mag niet zo zijn dat er een toestand ontstaat dat alleen degenen die 
over voldoende financiële middelen beschikken nog toegang hebben tot de noodzakelijke 
zorg. Er dient slechts een inkomensafhankelijke eigen bijdrage te worden ingevoerd, 
gebonden aan een maximum. De lagere inkomensgroepen moeten worden ontzien. 
Behalve voor medische behandelmogelijkheden moet er ook meer aandacht komen voor 
verlichting van de gevolgen van ziekte voor het dagelijks leven van de patiënten en hun 
omgeving en voor opvang. Nieuwe geneesmiddelen waarvan de effectieve werking is 
aangetoond dienen voor vergoeding in aanmerking te komen. De prijs hoort daarbij geen rol 
van betekenis te spelen. Vanuit het oogpunt van ongevallenpreventie is aanpassing van de 
woning en de woonomgeving noodzakelijk. 
Senioren 2000 constateert dat er sprake is van een 'kanteiproces' in onderdelen van de zorg. 
Op dit moment is er vooral een schaarste aan middelen. Een jaarlijkse verhoging van het 
zorgbudget maakt het mogelijk de 'fileproblemen' in de verschillende sectoren van de zorg 
op te lossen. 
Beroepen in de gezondheidszorg zijn vanwege de zwaarte en de relatief lage beloning van de 
'werkers aan het bed' niet erg aantrekkelijk. Er moet een herwaardering van de verplegende 
en verzorgende beroepen plaatsvinden. Om aan de toenemende vraag in de toekomst te 
kunnen voldoen dient meer geld beschikbaar te komen voor opleidingen in de zorgsector, 
inclusief de huisartsenopleiding. 
Daarnaast is er aan de 'onderkant' van de zorg vraag naar geschikt, veelal lager opgeleid 
personeel. Bijverdienen met behoud van uitkering kan naar twee kanten stimulerend werken: 
enerzijds komt men daarmee (gedeeltelijk) tegemoet aan de vraag naar laag geschoold 
personeel, anderzijds opent het de weg naar een betere herintreding voor (langdurig) 
werkzoekenden. 
Opleidingen in de zorgsector moeten aansluiten op de zorgbehoeften. Universiteiten moeten 
meer docenten geriatrie aantrekken om huisartsen zodanig op te leiden, dat ingrijpende 
ouderdomsverschijnselen, zoals dementie in een vroeg stadium onderkend kunnen worden. 
Ook de verpleegkundige opleidingen dienen in deze zin aangepast te worden. De 
zorgverlening moet beter worden afgestemd op de behoefte aan zorg. 
Er moet meer aandacht komen voor  psycho-geriatrische patiënten. Onderzoek op dat terrein 
moet worden gestimuleerd. De opnamecapaciteit in de geestelijke gezondheidszorg moet 
worden vergroot. 
De wens van veel ouderen zolang mogelijk zelfstandig te blijven wonen en de afnemende 
capaciteit in de verzorgings- en verpleeghuizen leidt tot een exceptionele stijging van de 
vraag naar thuiszorg. Noch de capaciteit, noch de deskundigheid, noch de financiële 
middelen zijn daarop afgestemd. Senioren 2000 vindt dan ook dat er zo snel mogelijk een 
enorme financiële impuls, afgestemd op de reële vraag, aan de thuiszorg moet worden 
gegeven. Tegelijk moet de capaciteit van de verzorging s- en verpleeghuizen in 
overeenstemming gebracht worden met de behoefte. 
De rol van manteizorgers en vrijwilligers wordt steeds belangrijker, maar ook steeds 
zwaarder. Uitbreiding van het persoonsgebonden budget, fiscale maatregelen en meer 
10 professionele ondersteuning zullen leiden tot meer waardering voor het werk van 
manteizorgers en vrijwilligers. 
ONDERWIJS EN OPLEIDING 
Scholing, inclusief her- en bijscholing, moet principieel voor iedereen bereikbaar 
zijn en moet een permanent karakter hebben. 
Toelichting 
Onderwijs en opvoeding moeten weer op menselijke maat worden gebracht. 
In het (basis)onderwijs zijn geborgenheid en persoonlijke aandacht van groot belang. De  
mega-scholen zijn nauwelijks in staat die te bieden. In het basisonderwijs mogen scholen niet 
worden gedwongen tot fusies, ook al kan op bestuurlijk niveau fusie voordelen opleveren, 
bijvoorbeeld door een gezamenlijk inkoopbeleid van leermiddelen. 
Het wordt hoog tijd dat er meer aandacht komt voor immateriële zaken. Onderwijs moet in 
de eerste plaats leiden tot het verbreden van de eigen horizon, om van daaruit een keuze te 
maken. Scholen hebben ook een sociaal bindende functie, vooral in kleine kernen. 
In het keuzeaanbod moet rekening worden gehouden met de toekomstige maatschappelijke 
behoeften. Voor de komende decennia moet in het onderwijs aandacht zijn voor de gevolgen 
van de vergrijzing. Het onderwijs moet mede worden afgestemd op de groeiende behoeften 
aan zorg. 
Senioren 2000 ondersteunt de leerweg Voorbereidend Middelbaar Beroeps-Onderwijs 
(VMBO), waar de vooropleiding (VBO en Mavo) voor het Middelbaar Beroeps-Onderwijs 
(MBO) beter is geregeld. 
Degenen die een diploma van het VBO of de Mavo behalen moeten daar trots op kunnen 
zijn. Leerlingen die niet in staat zijn deze opleidingen te volgen kunnen naar de Assistenten-
opleiding gaan en daarna doorstromen naar de Beroepsgeleidende Leerwegen (het vroegere 
Leerlingstelsel) van de Regionale Opleidings-Centra  (ROC).  
Voor die leerlingen die niet sociaal redzaam zijn bepleit Senioren 2000 dat de maatschappij 
ook voor hen perspectieven schept. Een vakgebonden opleiding, waarbij het 
beroepsperspectief in beeld blijft, moet uitkomst bieden. 
In sectoren van de dienstverlening, waaronder de zorg, zal de vraag naar laag opgeleiden 
toenemen. Als gevolg van de hoge loonkosten is er sprake van een structurele 
onderbezetting. Door her-invoering van het leerlingenstelsel (leerling-gezel-meester) kunnen 
de loonkosten in de beginfase van een carrière lager zijn. Daar staat tegenover dat men een 
vak leert. 
De afgelopen decennia is het opleidingsniveau van ouderen aanzienlijk hoger geworden. De 
na-oorlogse generaties, die geprofiteerd hebben van de groei van de onderwijsdeelname, 
treden geleidelijk toe tot de rangen der senioren. In vergelijking met jongere volwassenen 
zijn ouderen, en vooral oudere vrouwen, nog steeds laag opgeleid. Ook blijft de deelname 
van werkende ouderen aan opleidingen nog steeds achter. Senioren 2000 is van mening dat 
11 bijscholing en deskundigheidsbevordering van werkende ouderen noodzakelijk is om 
vervroegde uittreding terug te dringen. 
Het op peil houden van kennis en vaardigheden is van groot belang om onder meer een 
leeftijdsbewust personeelsbeleid te kunnen voeren. Er moeten gerichte educatieve 
programma's voor senioren komen, vooral op het gebied van informatietechnologie. Het 
HOVO (Hoger Onderwijs Voor Ouderen) is hiervoor een goede gelegenheid. 
Permanente educatie moet iedereen, maar vooral ouderen, in staat stellen om als volwaardig 
werknemer te blijven functioneren. De overheid dient daarbij het voorbeeld te geven. 
SENIOREN EN VEILIGHEID 
Senioren 2000 is voorstander van een integrale benadering van veiligheid. 
Toelichting 
Ouderen voelen zich vaker onveilig dan andere groepen in de samenleving, het gaat daarbij 
om twee soorten onveiligheid: het risico slachtoffer te worden van een misdrijf en het risico 
slachtoffer te worden van wat voor ouderen belemmeringen zijn bij hun afnemende 
mobiliteit. 
Een groot aantal ouderen heeft het uitgaansgedrag gewijzigd of beperkt en veel ouderen doen 
's avonds de deur niet meer open. aan deze situatie moet meer aandacht worden besteed: de 
veiligheid op straat dient met groter zorg bewaakt te worden. 
Wanneer woning en woonomgeving niet zijn aangepast aan de ouder wordende mens, kan dit 
een gevoel van onzekerheid bij senioren versterken. Er moet dan ook alles aan worden 
gedaan om de veiligheid thuis en in de vertrouwde woonomgeving te verzekeren. 
JUSTITIE 
De wetgeving moet handhaafbaar zijn. De wetten moeten gehandhaafd worden. 
De veiligheid van de burger moet gewaarborgd worden. 
Senioren 2000 wil een hervorming van het strafrecht 
Toelichting 
De overheid moet duidelijk maken dat recht en gerechtigheid van fundamenteel belang zijn 
voor onze samenleving. Hierbij moet voorop staan dat de rechtspraak voor alle burgers 
beschikbaar moet zijn! Indien de gang naar de rechter, om financiële redenen, niet voor 
iedere burger mogelijk is, ontbreekt een wezenlijk element aan onze rechtspraak. Het is aan 
de overheid de maatregelen te nemen die een optimale rechtspraak voor alle burgers 
waarborgt. Niet minder belangrijk is blijvend de aandacht te vestigen op ieders 
verantwoordelijkheid voor elkaars veiligheid en welzijn. 
In het strafrecht overheerst de opvatting van de reclasseerbaarheid van de dader. Daarmee 
doet men de samenleving en de slachtoffers van misdrijven tekort. Senioren 2000 is 
voorstander van het opnemen van een minimumstrafmaat in het Wetboek van Strafrecht. 
12 Politie en Openbaar Ministerie moeten kwalitatief en kwantitatief zo zijn toegerust, dat de 
burger weer vertrouwen krijgt in het gezag. Meer inzet en creativiteit zijn nodig om 
oorzaken van criminaliteit te achterhalen en preventief te werken. 
Veel voorkomende criminaliteit moet hard aangepakt worden door middel van lik-op-stuk-
beleid. Behalve voor meer blauw op straat pleit Senioren 2000 vooral voor 'beter blauw': 
beter opgeleide agenten, basis-voorzieningen voor de politie dicht bij de burger en 'kantoor 
op straat'. De grote steden moeten de beschikking hebben over voldoende cellen. Bij 
kinderrecht en jeugdstrafrecht moet meer worden ingespeeld op de rol van de ouders. 
De verkeersveiligheid moet meer aandacht krijgen. Daders van verkeersdelicten, waarbij 
slachtoffers overlijden of blijvend letsel oplopen, moeten strenger worden bestraft. 
Slachtoffers of hun nabestaanden moeten hun materiële en immateriële schade kunnen 
verhalen op de dader. 
Veel verkeersovertreders hebben lak aan de wet. Dit geldt zowel voor het gemotoriseerde 
verkeer (auto's, motoren en bromfietsen) als voor het fietsverkeer. Van verkeersdeelnemers, 
zoals fietsers en voetgangers, mag worden verwacht dat zij de verkeersregels in acht nemen 
en de verkeersveiligheid niet in gevaar brengen. Senioren 2000 is voorstander van een 
verplichte wettelijke aansprakelijkheidsverzekering van alle verkeersdeelnemers. 
Fraude en corruptie werken niet alleen normvervagend, maar ontwrichten ook de 
samenleving. Binnendringen van de 'onderwereld' in de bovenwereld is ontoelaatbaar. 
Bestrijding van deze vormen van 'witteboordencriminaliteit' binnen overheid en bedrijfsleven 
moet de hoogste prioriteit hebben. 
Senioren 2000 vindt dat er zo spoedig mogelijk een einde moet worden gemaakt aan het 
toenemende en zinloze geweld in de samenleving. De daders dienen hard te worden 
aangepakt. Slachtoffers van gewelddelicten moeten in staat worden gesteld hun materiële en 
immateriële schade te verhalen op de dader. Voorkomen moet worden dat de onveiligheid op 
het platteland toeneemt nu de politie-inzet buiten de steden te wensen overlaat. 
EUTHANASIE 
Senioren 2000 wil een raamwetgeving waardoor euthanasie een wettelijke basis 
krijgt. 
Toelichting 
Uitgangspunt bij deze wetgeving moet zijn eerbied voor  de schepping enerzijds, en het 
zelfbeschikkingsrecht en de vrijheid van het individu. Nimmer mag bij het naleven van deze 
wet de arts verantwoordelijk worden gehouden voor het besluiten tot en uitvoeren van 
euthanasie. 
Voorkomen moet worden dat het stervensproces gemedicaliseerd wordt. Finale toetsing van 
de euthanasiepraktijk moet geschieden door de onafhankelijke rechter en niet door de 
beroepsgroep. 
13 VREDE EN VEILIGHEID 
Senioren 2000 bepleit een voor zijn taak berekende, goed opgeleide en 
gemotiveerde krijgsmacht. 
Senioren 2000 bepleit extra aandacht voor de positie van veteranen. 
Toelichting 
Het vredesbeleid moet gericht zijn op voortdurende waakzaamheid en flexibele inzetbaarheid. 
Met een verantwoord uitgeruste krijgsmacht kunnen onder meer taken in internationaal 
verband worden vervuld. 
Maatschappelijke erkenning van veteranen dient zich uit te strekken tot hen die als militair in 
het voormalige Nederlands Oost-Indië hebben gediend. 
Er dient voldoende opvang en ondersteuning te zijn voor militairen die in de uitoefening van 
hun dienst fysieke, psychische, financiële of sociale schade hebben opgelopen. 
De veteranenpas dient, behalve een erkenningsfunctie, ook een uitbreiding van de 
daadwerkelijke voordelen aan de houder te bieden. 
Procedures inzake (her)keuringen ten behoeve van invaliditeitspensioenen en voorzieningen 
dienen drastisch te worden bekort en vereenvoudigd. 
DEMOGRAFISCHE ONTWIKKELINGEN EN RUIMTELIJKE SCENARIO'S 
Senioren 2000 wil de kloof tussen woonbehoeften en woningvoorraad verkleinen. 
Toelichting 
In de volkshuisvesting wordt nauwelijks rekening gehouden met de vergrijzing en het stijgend 
aantal eenpersoons-huishoudens. Ongeveer 60% van de huishoudens bestaat uit één of twee 
personen. Van de woningvoorraad bestaat 70% uit eengezinswoningen. Enerzijds wordt door 
vergrijzing en de toename van het aantal weduwen en weduwnaars de behoefte aan 
seniorenwoningen groter, waardoor de kloof tussen woonbehoeften en geschikte 
woningvoorraad alleen maar groter wordt. Anderzijds worden, onder druk van de markt, 
vooral eengezinswoningen gebouwd. Het beslag op de schaarse ruimte neemt hierdoor toe. 
TRENDBREUK IN HET RUIMTELIJK BESTEMMEN 
Bij nieuwe woningprojecten moet primair rekening worden gehouden met de 
woningbehoeften van komende generaties senioren. 
Grote infrastructurele projecten dienen te voldoen aan het uitgangspunt van 
duurzaamheid. 
Toelichting 
Er moet een trendbreuk komen in het ruimtelijk denken en bestemmen. De beschikbare 
ruimte voor uitbreiding van woningen, recreatie, infrastructuur en natuur wordt steeds 
kleiner. Het marktdenken, onder meer van project-ontwikkelaars, speelt hierin een 
14 belangrijke rol. Het uitgangspunt van duurzaamheid wordt slechts als loos gebaar 
meegenomen in de planvorming. De huidige filosofie van het bieden van huisvesting zal 
moeten worden omgebogen in het bieden van passende woonvormen. 
Bij het ontwikkelen van nieuwe ruimtelijke plannen moet een Ouderen-Effect Rapportage 
verplicht worden gesteld. 
Met betrekking tot Schiphol pleit Senioren 2000 voor een scenario dat de overlast van het 
vliegverkeer in het stedelijk gebied vermindert en zo weinig mogelijk milieuschade 
veroorzaakt. De mainport Schiphol dient primair een intercontinentale luchthaven te zijn. 
Het effect op de duurzaamheid van de aanleg van grootschalige infrastructurele projecten, 
zoals Betuweljn en HSL-Zuid, is twijfelachtig. Er wordt in dit soort projecten veel geld 
besteed, terwijl daar weinig effect op een duurzamer verkeer en vervoer tegenover staat. 
Senioren 2000 wil daarom liever investeren in lokale verbindingen, dan in grootschalige 
projecten. 
HUISVESTING 
Senioren 2000 wil dat alle nieuwbouwwoningen standaard aangepast worden 
gebouwd. 
De huurlasten voor huishoudens met een minimuminkomen mogen niet meer dan 
18% van het netto besteedbaar inkomen bedragen. 
Toelichting 
Slechts een klein aantal ouderen en mensen met een handicap woont in een woning die 
speciaal voor hen is gebouwd. De meesten wonen in een standaardwoning. Waren ouderen 
vroeger oververtegenwoordigd in de oudste delen van de woningvoorraad, momenteel wonen 
zij veelal in het vroeg-naoorlogse deel van die voorraad. 
Er is meer inzet nodig van de Rijksoverheid om te voorkomen, dat de wijken gebouwd 
tussen 1950 en 1970 afglijden naar verpaupering. Hier is preventief handelen noodzakelijk, 
om veel duurdere ingrepen achteraf te voorkomen. De kunstmatige scheiding in 
subsidiemogelijkheden tussen vooroorlogse en naoorlogse wijken moet daarom worden 
afgeschaft. Omdat het aandeel ouderen in deze wijken de afgelopen jaren flink is 
toegenomen, moet de wijk ook op gebruik door deze bewoners worden ingericht. Dat 
betekent meer aangepaste woningen en nabije, dus bereikbare, voorzieningen om lang 
zelfstandig te kunnen blijven wonen. 
De meeste senioren wonen niet in een aangepaste woning, die voorzien is van het 
seniorenlabel. Ouderen zijn honkvaster dan de jongeren. Naarmate men ouder wordt neemt 
de behoefte om kleiner te wonen toe. Na het vijftigste levensjaar treedt de zogenoemde lege-
nestfase in. In de motieven om te verhuizen spelen gezondheids- en mobiliteitsoverwegingen 
een grote rol. 
Bij renovaties, groot onderhoud en zogenaamde opplus-programma's moet de bestaande 
voorraad huurwoningen zoveel mogelijk worden aangepast. 
Een groot deel van de bouwprogramma's op de Vinex-locaties (Vinex = Vierde Nota 
Ruimtelijke Ordening Extra) zal niet binnen de oorspronkelijke termijnen worden 
gerealiseerd. Deze programma's moeten worden aangepast om te voldoen aan de toekomstige 
15 behoeften aan seniorenwôonvormen, zoals:  urban  villa's, tandemwoningen en 
groepswoningen. 
Zowel in de koop- als in de huursector worden woon-zorgarrangementen aangeboden. Als 
men meer zorg behoeft, moet men gebruik kunnen maken van een aantal extra voorzieningen 
zoals woondiensten, welzijnsdiensten en zorgdiensten. De kosten daarvan mogen voor 
ouderen met een laag inkomen geen beletsel zijn. De overheden moeten deze ontwikkelingen 
met kracht stimuleren. Senioren 2000 vindt dat in de categorie huurwoningen de maximale 
huursubsidiegrens moet worden opgerekt. Een anticiperende markt vereist een sturende 
overheid! 
MILIEU, NATUUR EN LANDBOUW 
Op termijn moet worden overgeschakeld naar een duurzame land- en tuinbouw. 
'Biologische' land- en tuinbouw moet sterk worden bevorderd. 
Toelichting 
De aarde, haar ecosystemen en de welvaarts- en welzijnsbronnen moeten met respect worden 
behandeld: zij zijn de erfenis voor de volgende generaties. Daarom is stimulering en 
uitbreiding van biologische land- en tuinbouw van groot belang; Het realiseren van een 
duurzame samenleving is niet alleen een taak voor een regelende, sturende en handhavende 
overheid, maar ook een zaak van de burgers zelf. 
In het tarievenbeleid kan het appèl op de burger tot uitdrukking komen. Het principe 'de 
vervuiler betaalt' dient met kracht te worden doorgevoerd. 
Afvalverwerking moet gescheiden plaatsvinden. Het tarief moet afhankelijk zijn van het 
gewicht van het aangeboden afval. 
Bij milieu- en energieheffingen moet een laag vastrecht en een hoog gebruikerstarief worden 
geheven. Chronisch zieken en zij die via de bijstandswet een uitkering ontvangen, kunnen 
hierdoor echter gedupeerd worden. Zij moeten in de fiscale sfeer compensatie kunnen 
ontvangen. 
Senioren 2000 is van oordeel dat de agrarische sector van groot economisch belang is voor 
Nederland. Veel overheidssubsidies worden aangewend om de concurrentiepositie van 
Nederland overeind te houden. Niet overproductie moet worden gesubsidieerd maar 
duurzame bedrijfsvoering. 
OPENBAAR VERVOER 
Omdat het openbaar vervoer een algemene nutsvoorziening is, heeft de 
rijksoverheid de maatschappelijke plicht tot het instandhouden van een optimaal 
openbaar vervoer in het gehele land. Eventuele marktwerking zal daarom op een 
maatschappelijk verantwoorde manier dienen plaats te vinden. 
Toelichting 
Senioren 2000 heeft de vervoersbehoeften van de reiziger als uitgangspunt voor beleid. 
16 * Marktwerking mag in algemene zin geen negatieve invloed hebben op de 
vervoersmogelijkheden van de reiziger. Dit geldt vooral voor ouderen en 
gehandicapten. 
* Service en een hoge frequentie zijn voorwaarden voor kwaliteit. Tevens moet het 
vervoer betaalbaar en bereikbaar blijven. 
* Het vervoer via spoorwegen, metro, tram, bus en taxi moet integraal als één pakket, 
met goede onderlinge aansluitingen, worden aangeboden. 
* Er moet één vervoerbiljet komen, ongeacht de reisbestemming en de wijze van 
vervoer. 
* Concentraties van winkelbedrijven, ziekenhuizen, zorgcentra en verzorging S- en 
verpleegtehuizen moeten goed bereikbaar zijn. De infrastructuur van het openbaar 
vervoer moet ondermeer daarop worden afgestemd. 
* Haltes moeten voldoende bescherming bieden tegen weersomstandigheden. 
* Daar waar vrije bus- en taxibanen noodzakelijk zijn, moeten deze worden aangelegd. 
* De huidige kortingsregelingen voor scholieren en 65+-ers moeten gehandhaafd 
blijven. 
Op het ogenblik bestaat 68% van het reizigersvervoer uit woon-werkverkeer en woon-
schoolverkeer. Deze reizigers zijn gebaat bij snelheid! Als vervoersbedrijven slechts oog 
hebben voor deze groep, zal dat ten koste gaan van ouderen en gehandicapten. 
Al vele jaren spreken we in Nederland over de mobiliteitsproblemen. Vele overheidsnota's 
hebben de oplossingsrichtingen beschreven: minder autogebruik en meer openbaar vervoer. 
De realiteit is echter anders: 
ondanks maatregelen om het autogebruik te ontmoedigen, stijgen autobezit en 
autogebruik en daalt het aandeel van het openbaar vervoer! 
Om hierin verbetering te brengen en de rol van het openbaar vervoer, vooral in de 
stadsgewesten, te verbeteren, wil Senioren 2000 de aanleg van Light Rail stimuleren. Light 
Rail is een vorm van openbaar vervoer waarin NS, gemeentelijke vervoerbedrijven (metro, 
tram en bus) en streekvervoer een nieuwe vorm van openbaar vervoer willen opzetten. Deze 
ontwikkeling is vooral van belang voor de Randstad. 
Vanaf 1998 mag NS onrendabele spoorvoorzieningen afstoten of sluiten. Het Ministerie van 
Verkeer en Waterstaat (V&W) heeft daartoe een lijst met onrendabele treindiensten 
opgesteld. De toekomst van deze lijnen, met name die buiten de Randstad is onzeker. 
Als overgegaan wordt tot aanbesteding van (regionale) openbaar vervoerlijnen, pleit Senioren 
2000 voor de invoering van een consumentenpanel. Door de aanbestede lijnen wordt 
verplicht een zwaarwegend advies te vragen aan dit consumentenplatform over het 
voorgenomen uitvoeringsplan. Het consumentenplatform moet bestaan uit verschillende 
reizigersgroepen: woon-werk, woon-school, en sociaal-recreatief. 
ONTWIKKELINGSSAMENWERKING 
Senioren 2000 wil een doelmatige besteding van de gelden die voor 
ontwikkelingssamenwerking worden vrijgemaakt. 
Toelichting 
17 Het is uiterst moeilijk om 'op afstand' te beoordelen of er werkelijk effectief gebruik wordt 
gemaakt van hulp die wordt aangeboden. Het parlement moet door middel van onderzoek 
inzicht krijgen in de effecten van de huidige vorm van ontwikkelingssamenwerking. Aan de 
hand van de conclusies van dit onderzoek moet het beleid worden aangepast, zodat wellicht 
met minder geld meer effect kan worden gesorteerd. 
Teneinde corruptie zoveel mogelijk tegen te gaan, moet er naar worden gestreefd het 
ontwikkelingsgeld te besteden via zogenaamde NGO's (Non-Gouvermentele Organisaties). 
Vraagtekens kunnen worden gezet bij de vanzelfsprekendheid waarmee Nederland, boven de 
Europese norm, geld vrijmaakt voor ontwikkelingssamenwerking. De regering moet 
bevorderen dat post-actieven hun deskundigheid kunnen inzetten in projecten voor 
ontwikkelingssamenwerking. Hiertoe moeten, zo nodig, de regels van de uitkerende instanties 
worden bijgesteld. 
INTEGRATIE VAN ALLOCHTONEN 
Senioren 2000 is voorstander van volledige integratie. 
Toelichting 
De sleutel tot integratie is de beheersing van de Nederlandse taal en het aanvaarden van de 
uitgangspunten van de Nederlandse rechtsstaat. Allochtone ouderen van de eerste generatie 
moeten recht hebben op bestaande voorzieningen in het kader van de ouderenzorg. 
Extremistische organisaties, die conflicten uit het land van herkomst in Nederland uitvechten, 
moeten worden verboden en ontbonden. 
VLUCHTELINGEN 
Nederland moet een beperkt vluchtelingenbeleid voeren. 
Toelichting 
Senioren 2000 is van mening, dat de asielprocedures sneller en humaner moeten verlopen. 
Politieke vluchtelingen moeten in ieder geval worden toegelaten. Wel moeten zij aannemelijk 
kunnen maken dat zij werkelijk diegenen zijn voor wie zij zich uitgeven. Van 
vliegtuigmaatschappijen moet worden geëist dat men een fotokopie van het paspoort of het 
vervoerbewijs bij aankomst in Nederland afgeeft aan de bevoegde instanties. Vluchtelingen 
die hier terecht verblijven, moeten tijdens hun verblijf in staat worden gesteld een actieve 
bijdrage te leveren aan de Nederlandse samenleving. Hun deskundigheden moeten worden 
benut. 
Voor economische vluchtelingen mag geen pardon bestaan. In nauwe samenwerking met 
Ontwikkelingssamenwerking moet voor deze categorie hulp worden gezocht in hun regio van 
herkomst. 
Het beleid moet erop gericht zijn te voorkomen dat vluchtelingen na de asielprocedures in het 
illegale circuit terecht komen. 
18 VROUWELIJKE SENIOREN 
Toelichting 
Hoewel de economie aantrekt, raken steeds meer (veelal) oudere vrouwen 
aangewezen op een uitkering op of rond het minimum. 
Senioren 2000 komt op voor de positie van 50- plus vrouwen in het algemeen 
en met name voor de alleenstaanden onder hen. 
Senioren 2000 bepleit de bevordering van uitgebreide mogelijkheden voor de 
herintreding van oudere vrouwen. 
Behalve dat Ouderen Effect Rapportages (OER) noodzakelijk zijn voor alle 
beleidsmaatregelen, moeten de Emancipatie Effect Rapportages (EER) ook 
specifieke aandacht besteden aan de positie van vrouwelijke senioren. 
Senioren 2000 gaat uit van een gedeelde verantwoordelijkheid tussen mannen en 
vrouwen met betrekking tot zorg en arbeid. 
De informele zorg voor volwassenen heeft gevolgen op het gebied van 
inkomen, sociale zekerheid en arbeidsparticipatie van vrouwen. Door omzetting 
van onbetaalde zorg in betaalde zorg kan veel werkgelegenheid ontstaan, die 
vooral aan vrouwen ten goede zal komen. 
Vrouwelijke senioren zijn ondervertegenwoordigd in maatschappelijke en 
politieke organisaties. Senioren 2000 vindt dat er daarom meer aandacht besteed 
moet worden aan bijscholen, trainen en kweken van een kader van 50- plus 
vrouwen. 
Senioren 2000 wil daarom dat oudere vrouwen expliciet worden opgenomen in 
databanken ten behoeve van bestuurl ijke  functies in organisaties 
19 